༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W1KG8479
ImageGroup:
ISBN:
11KG8519
n/a
LCCN:
n/a
Title:
སྡོམ་གསུམ་འགྲེལ་བ་དཔག་བསམ་སྙེ་མ། །
sdom gsum 'grel ba dpag bsam snye ma/
Author:
པདྨ་དབང་རྒྱལ
Descriptor:
Original Publication:
Place:
Publisher:
pad+ma dbang rgyal
printed from computerized input
snga 'gyur mthun lung dpe tshogs/;4,5
[khreng tu'u]
[mthun lung sid+d+hi mtsho gling]
[2008]
1
Date:
Volume:
Total Volumes:
TBRC Pages:
Introductory Pages:
Text Pages:
Scanning Information:
In/a
n/a
Scanned at Tibetan Buddhist Resource Center, 150 West 17th St, New York City, NY
10011, US. Comments: 1/2011



༄༅།། སྡོམ་པ་གསུམ་རྣམ་པར་ངེས་པའི་རྩ་བ་དང་འགྲེལ་པ་
ལེགས་བཤད་ངོ་མཚར་དཔག་བསམ་སྙེ་མ་ཞེས་
བྱ་བ་བཞུགས་སོ།།
རྩ་བ་མཛད་པ་པོ་མངའ་དྲིས་པཎྜི་ཏ་པད་དབང་རྒྱལ།
འགྲེལ་པ་མཛད་པ་པོ་ མི ན་གླིང་ལོ་ཆེན་དྷ་ཤྲཱི།
སྔ་འགྱུར་མཐུན་ལུང་དཔེ་ཚོགས། ༼ས།



སྔོན་འགྲོའི་གཏམ།
སྔོན་འགྲོའི་གཏམ།
༄༅། །དེ་ཡང་དུས་རབས་འདིར་འཛམ་གླིང་གི་སྐྱེ་འགྲོ་རྣམས་ལ་ཅུང་
ཟད་རེ་ཕན་པར་འགྱུར་བ་དང་མི་འགྱུར་བའི་རིག་གཞུང་གསར་རྙིང་སྣ་
ཚོགས་ཤིག་དབྱར་གྱི་ཆུ་མཚོ་ལྟར་འཕེལ་རྒྱས་འགྲོ་བཞིན་ཡོད་ཅིང་།
དེ་དག་གི་ལམ་ལ་ཞུགས་པ་རྣམས་ཀྱིས་ཀྱང་འབད་འབུངས་སྣ་ཚོགས་
ཀྱིས་རང་གི་རིག་གཞུང་དར་སྤེལ་གཏོང་གིན་ཡོད། འགྲོ་བ་རྣམས་ལ་
གནས་སྐབས་དང་མཐར་ཐུག་གི་ཕན་བདེ་མ་ལུས་པ་སྟེར་བར་མཛད་
པའི་རྒྱལ་བའི་ལུང་རྟོགས་ཀྱི་བསྟན་པ་རིན་པོ་ཆེ་འདི་ཉིད། འཇིག་རྟེན་
ཁམས་སུ་ཡུན་རིང་དུ་གནས་པར་བྱ་ཕྱིར་ཐོས་བསམ་སྒོམ་གསུམ་ཡང་
དག་ཞིག་གི་རྒྱུན་སྤེལ་རྒྱུ་ནི། རང་རེ་སྟོན་པའི་བསྟན་པ་རིན་པོ་ཆེའི་སྒོར་
ཞུགས་པ་རྣམས་ལ་ངེས་པར་སྒྲུབ་དགོས་པའི་ལས་སུ་བབ་ཡོད་པས།
དེའི་ཚུལ་ཅུང་ཟད་ལ་དམིགས་ནས་བདག་ཅག་གིས་ཀྱང་རིག་བདག་
འཁོར་ལོའི་མགོན་པོ་༧སྐྱབས་རྗེ་གྲུབ་དབང་པདྨ་ནོར་བུའི་ཐུགས་བསྐྱེད་
ལྟར་མཐུན་ལུང་སིདྡྷི་མཚོ་གླིང་གི་བཤད་གྲྭ་འདི་བཙུགས་ནས། འདིར་



སྔོན་འགྲོའི་གཏམ།
ཞུགས་པའི་སློབ་མ་རྣམས་ལ་ལོ་རིམ་རིམ་བགྲོད་ངང་ལོ་དགུ་ལ་སློབ་
སྦྱོང་དང༌། ཡང་ལོ་གསུམ་ལ་རིགས་གཅིག་རྐང་འཛིན་གྱི་སློབ་སྦྱོང་
བཅས་བགྲང་བྱ་བཅུ་གཉིས་ལ་མཐུན་རྐྱེན་ཡོངས་རྫོགས་སྦྱར་བཞིན་
ལགས་པས་འདིར་འུ་ཅག་དགོན་པའི་བཤད་གྲྭའི་རྒྱུན་ལས་ཁང་གིས་
དགེ་སློབ་རྣམས་ཀྱི་རེ་བ་སྐོང་ཕྱིར་དང་། ཞར་ལ་ཀློག་པ་པོ་གཞན་དག་
ལ་ཡང་ཅུང་ཟད་ཕན་པར་དམིགས་ནས་གསང་ཆེན་སྔ་འགྱུར་བའི་ཤིང་
རྟ་ཆེན་པོ་ཀུན་མཁྱེན་རོང་ཀློང་གཉིས་དང་འཇམ་མགོན་མི་ཕམ་རིན་
པོ་ཆེའི་ཡིག་ཆ་གཙོ་བོར་བྱས་པའི་རྒྱ་བོད་མདོ་སྔགས་ཀྱི་དཔེ་ཚོགས་
སྐོར་ལས་ལོ་དགུའི་སློབ་དེབ་ཆ་ཚང་བ་ཞིག་དེབ་ཏུ་མུ་མཐུད་ནས་དཔར་
སྐྲུན་བྱ་རྒྱུ་ཡིན། དེ་ཡང་སློབ་གླིང་འདིར་ཞུགས་པའི་སློབ་མ་མི་སྣ་སུ་
ཡིན་རུང་གཙོ་བོའི་དམིགས་འདུན་ནི། ཐོག་མར་དྲི་མེད་ཀྱི་ནང་བསྟན་
ལ་དད་པ་ཙམ་མ་ཡིན་པར་རྒྱུ་མཚན་གྱིས་ལམ་ནས་ཐོས་བརྩོན་གྱིས་ཤེས་
རབ་སྐྱེད་བསྲིངས་ནས་རང་རྒྱུད་སྨིན་པ་དང་། བར་དུ་ངེས་ཤེས་ཀྱི་དོན་
དེ་བསམ་སྦྱོར་རྣམ་དག་གི་ལེགས་བཤད་ཀྱིས་གཞན་རྒྱུད་གྲོལ་བ། མཐར་
ཐོས་བསམ་གྱི་དོན་སྒོམ་པས་ངེས་གསང་ཐེག་མཆོག་ལམ་གྱི་འབྲས་
རྟགས་མངོན་དུ་གྱུར་ནས་ཕན་བདེའི་ལེགས་ཚོགས་དོན་གཉིས་ངང་



སྔོན་འགྲོའི་གཏམ།
གིས་གྲུབ་པའི་སློབ་གླིང་གི་ཁོར་ཡུག་ཞིག་ཏུ་ཆགས་རྒྱུའི་འདུན་པ་བཅས།
ཐོག་མར་བཤེས་གཉེན་རབ་བརྟེན་དམ་ཆོས་གསན། །
བར་དུ་ལྷག་བསམ་དག་པས་ལེགས་པར་བཤད། །
མཐའ་མ་འདྲེས་པའི་དོན་སྙིང་བརྩོན་པས་སྒོམ། །
འདི་ནི་མཐུན་ལུང་བཤད་གྲྭའི་ལམ་ལུགས་ཡིན། །
མཁན་ཐུབ་བསྟན་ཉི་མ་ནས།



དཀར་ཆག
༈ སྡོམ་གསུམ་རྩ་བ།་་་་་་་་་་་་་་་་་་་་་་་་་་་་་་་་་་་་༣
༈ སྡོམ་པ་གསུམ་རྣམ་པར་ངེས་པའི་བསྟན་བཅོས་ཀྱི་འགྲེལ་བ་ལེགས་
བཤད་ངོ་མཚར་དཔག་བསམ་སྙེ་མ།་་་་་་་
རྩ་བའི་ས་བཅད་དང་པོ། བསྟན་བཅོས་ཀྱི་མཚན་བཤད་པ།་་་་་་༌༣༨
རྩ་བའི་ས་བཅད་གཉིས་པ། མཚན་དེ་ལྡན་གྱི་བསྟན་བཅོས་དངོས།༣༩
དང་པོ། བཤད་པ་ལ་འཇུག་པའི་ཡན་ལག་
༡ མཆོད་པར་བརྗོད་པ།-
༢ བརྩམ་པ་དམ་བཅའ་བ།་་༌་དཔའ་
གཉིས་པ། བཤད་བྱ་རང་གི་ངོ་བོ།
༼ཀ༽ སྤྱིའི་བཤད་གཞི་རིམ་པར་ཕྱེ་བའི་སྒོ་ནས་མདོར་བསྟན།་་་་༌ ༣
༼༡༽ སྦྱང་གཞི་ཁམས་དང་བྲལ་འབྲས་མཐར་ཐུག་གི་འབྲས་བུ་ངོས་
བཟུང་བ།
༼༢༽ སྒྲུབ་བྱེད་ལམ་གྱི་དབྱེ་བ་སྤྱིར་བཤད་པ།
༡ བགྲོད་པ་གཅིག་པའི་ལམ་ངོས་བཟུང་བ།
༢ རྣམ་གྲོལ་གྱི་ལམ་ཐམས་ཅད་ཐེག་དགུར་འདུ་ཚུལ་བཤད་པ།་་༌་༌
.
..
བབས་པ་ལ་་་་་་་་་་པ་ལས་སཱལ་པས༌༥༠



༣ རིགས་ཅན་གསུམ་སོ་སོར་སྔགས་ཀྱི་ལམ་ཞུགས་ཡོད་པར་སྒྲུབ་པ།
བ་མ་ས་པ་ ་་་༌་བ་བ༦
༤ བློ་ཁྱད་ཀྱིས་སྔགས་ལམ་དུ་འཇུག་སྒོ་མི་འདྲ་བ་མང་ཡང་འདིར་བཤད་
བྱ་མིན་པར་བསྟན་པ།
༼༣༽ ཐེག་པ་ཐམས་ཅད་ཀྱི་ལམ་གྱི་གནད་སྡོམ་པ་གསུམ་གྱི་ཉམས་
ལེན་དུ་བསྡུས་པའི་འགྲེལ་གྱི་ཁོག་དབུབ་པ།་་་་་
༼༩༽ སྡོམ་པ་གསུམ་སོ་སོའི་རང་བཞིན་དང་བསླབ་བྱ་རྒྱས་པར་བཤད་
ཝས་ཕན
པས་༦༣
པ།༌༌་་་་་་་་༌་་་་
J་
D༦
سر
༈ དང་པོ་སོ་ཐར་གྱི་སྡོམ་པ་བཤད་པ།
༼༡༽ སྟོན་པས་འདུལ་བའི་དམ་ཆོས་གསུངས་ཚུལ།
༼༢༽ དེ་བསྡུས་ནས་བཤད་སྒྲུབ་ཀྱིས་ཇི་ལྟར་བཟུང་ཚུལ།
༼༣༽ དེ་ལྟར་བཟུང་བའི་བརྗོད་བྱ་གཏན་ལ་དབབ་པ།་་་་་་་
གཅིག ཐོབ་བྱ་སྡོམ་པའི་ངོ་བོ།-
གཉིས། དབྱེ་བ།
གསུམ། མ་ཐོབ་པ་ཐོབ་པར་བྱེད་པའི་ཐབས།
༡༽ སྔོན་ཆོག་བཤད་པ།
༢༽ ད་ཆོག་བཤད་པ།་་་་



•དབ༤
༡ སྤྱི་དོན།
༢ གཞུང་དོན།
བཞི་པ། ཐོབ་པ་མི་ཉམས་པ་བསྲུང་བའི་ཚུལ། །
༼༡༽ མདོར་བསྟན།
༼༢༽ རྒྱས་བཤད་དངོས་བསྟན་བླང་དོར་གྱི་བསླབ་བྱ་རྒྱས་པར་བཤད་པ།་་
དདབ
དགས་གདབ
ད༌ད༡༢
དཝ་་་་༡༡༣
ཁྱིམ་པའི་ཕྱོགས་སུ་གཏོགས་པའི་བསླབ་བྱ།
༡ སྐྱབས་འགྲོ་
༢ བསྙེན་གནས་པ་པ་དང་
༣ དགེ་བསྙེན།་་༌་་
རབ་ཏུ་བྱུང་བའི་ཕྱོགས་སུ་གཏོགས་པའི་བསླབ་བྱ།
༡ དགེ་ཚུལ་ཕ་མའི་བསླབ་བྱ།
༢ དགེ་སློབ་མ།་་་་
༣ དགེ་སློང་གི་བསླབ་བྱ།
༼ཀ༽ གང་ཟག་གཞན་ལ་བརྟེན་ནས་བསྲུང་བ།་་་་་་་་་་་་་་་་༡༢༦
༼༧༽ རང་གི་བསམ་སྦྱོར་ཕུན་སུམ་ཚོགས་པས་བསྲུང་བ།་་་་་༌༡༢༧
༼གི༽ ཇི་ལྟར་བསྲུང་བའི་བསླབ་བྱ་བཤད་པ།་་་༌་ས་་པ་ལས་འདའ་བས་་་་༡༢༨
༡༢༦



དད་པ་
དང་དབང་འབའ་པ་
ར
་་༌༡༣་
་་༡༤༢
བསམ་པ་་་་་་༡༤༧
བས་ ༡༦༡
༼ག༽ དགག་པའི་བསླབ་བྱ་བཤད་པ།་་་༌་ བས་
༼༡༽ སྤྱི་བཤད།
༼༢༽ ཡན་ལག་གི་དོན་བཤད་པ།་་་༌་
༡༽ དགེ་སློང་ཕའི་བསླབ་བྱ་བཤད་པ།
༡ ཕམ་པ་བཤད་པ།་་་་་ས་པ་དག་
༢ ལྷག་མ་བཤད་པ།་་
༣ སྤང་ལྟུང་བཤད་པ།
༤ ལྟུང་བྱེད་འབའ་ཞིག་པ་བཤད་པ།་་
༥ སོར་བཤགས་བཤད་པ།་་་་
༦ ཉེས་བྱས་བཤད་པ།་་་་དང་་་་
༢༽ དགེ་སློང་མའི་བསླབ་བྱ་བཤད་པ།ས་པ་དང་དབང་པད་
ག༽ སྒྲུབ་པའི་བསླབ་བྱ་བཤད་པ།ས་པ་
༡༽ བསླབ་པ་ཡོངས་སྦྱོང་གི་གཞི་གསུམ།
༡ གསོ་སྦྱོང་།
༢ དབྱར་གནས།
༣ དགག་དབྱེ།
༢༽ བདེ་བར་གནས་པ་རྐྱེན་གྱི་གཞི་ཡང་
༡རར
༡༩༠
་་་་་་༡༩༧



་་་་་༢༡༩
༢༢༦
་་་་་་་་་༌༢༣༣
༡ གོས་ཀྱི་གཞི།་
༢ སྨན་གྱི་གཞི།་་་
༣ གནས་མལ་གྱི་གཞི།
༣༽ ཐམས་ཅད་ལ་ཁྱབ་པ་ལས་ཀྱི་གཞི།།
༼༣༽ ཤུགས་བསྟན་རུང་མཐུན་བསྡུས་དེ་བསྟན་པ་ནི།
ལྔ་པ། སྐྱེ་བའི་ལུས་རྟེན་བཤད་པ།
དྲུག་པ། ཉམས་པ་གསོ་བའི་ཐབས་བཤད་པ།
༡༽ གཏོང་བའི་རྒྱུ།
༢༽ ཕྱིར་བཅོས་ཚུལ་དངོས་བཤད་པ།་་་བདག་ལ་དབང་བས་
༡ ལྟུང་བ་ཕྱིར་བཅོས།
༢ རྩོད་པ་ཕྱིར་བཅོས།
༣ ཉེས་ལྟུང་སྦྱོང་བའི་ཐབས་སྟོབས་བཞིར་འདུ་ཚུལ།་་་་་༢༦༡
༤ ཉེས་དམིགས་ཤེས་པས་ནན་ཏན་དུ་བསྲུང་བར་གདམས་པ་བཤད་
པ།ས་པ་
བདུན་པ། བསྲུང་བའི་ཕན་ཡོན་བཤད་པ།་་་་་་
༈ གཉིས་པ་བྱང་སེམས་ཀྱི་སྡོམ་པ་བཤད་པ།
༼༡༽ སྟོན་པའི་ཕ་རོལ་དུ་ཕྱིན་པའི་སྡེ་སྣོད་ཇི་ལྟར་གསུངས་ཚུལ།་་་་་
༌༌༢༦༣
པ།



་་་་༢༧༡
་་་་་་་༢༨༣
་་་་་་་་་་་་་་་་་་་་་་
བབས་པས༌ ༢ར༣
བས་ས་༢༩༢
༢༩༢
ཊྛཱ༣བ།
༼༢༽ དེ་བསྡུས་ནས་བཤད་སྒྲུབ་ཀྱི་ཇི་ལྟར་བཟུང་ཚུལ།་་་་་་་་༢༧༩
༼༽ དེ་ལྟར་བཟུང་བའི་བརྗོད་བྱ་གཏན་ལ་དབབ་པ།་་
གཅིག ཐོབ་བྱའི་ངོ་བོ།
གཉིས། དབྱེ་བ།་་་
གསུམ། མ་ཐོབ་པ་ཐོབ་པ་བྱེད་པའི་ཐབས།་
༡༽ ཀུན་རྫོབ་སེམས་བསྐྱེད་བཤད་པ།
༢༽ དོམ་དམ་སེམས་བསྐྱེད་བཤད་པ། དབང་པ་དང་ད་
བཞི་པ། ཐོབ་པ་མི་ཉམས་པ་བསྲུང་བའི་ཚུལ།
༼༡༽ མདོར་བསྟན་པ།་་
༼༢༽ རྒྱས་པར་བཤད་པ།ས་
༡༽ ཉེས་སྤྱོད་སྡོམ་པའི་ཚུལ་ཁྲིམས།་་་
༢༽ དགེ་བ་ཆོས་སྡུད་པའི་ཚུལ་ཁྲིམས།་
༡ མདོར་བསྟན།་་་་་་་་་་་་་
༢ རྒྱས་པར་བཤད་པ།
༼༣༽ སེམས་ཅན་དོན་བྱེད་ཀྱི་ཚུལ་ཁྲིམས།
༡ དོན་བྱེད་ཀྱི་ཚུལ་ཁྲིམས་དངོས།
༣༡༡
་་་་༢༤༠
༣༦༧



༢ ཚུལ་ཁྲིམས་གསུམ་ཀ་དང་འབྲེལ་བའི་བསླབ་སྤྱོད་བཤད་པ།་་་་་་
༣༦༧
༣༦༩
ད་ས་་་་༣༧༢
༼༣༽ དོན་བསྡུ་བ།
ལྔ་པ། སྐྱེ་བའི་སྟེན།
དྲུག་པ། ཉམས་ན་གསོ་ཚུལ་བཤད་པ།
༡༽ མདོར་བསྟན་པ།།
༢༽ རྒྱས་བཤད་པ།་་་་་་་
༡ ལྟུང་བའི་རྣམ་བཞག་མུ་བཞིར་བསྟན་པ།་་
༢ གནང་བཀག་ཤེས་ནས་བསླབ་ཚུལ་བཤད་པ།་་་་
༣ ཕྱིར་བཅོས་དངོས་བཤད་པ།
བདུན་པ། ཕན་ཡོན་བཤད་པ།
༣༧༢
༣༧༢
༢༧༦
༦



སྡོམ་གསུམ་དཔག་བསམ་སྙེ་མ།
༄༅།། སྡོམ་པ་གསུམ་རྣམ་པར་ངེས་པའི་རྩ་བ་དང་འགྲེལ་པ་
ལེགས་བཤད་ངོ་མཚར་དཔག་བསམ་སྙེ་མ་ཞེས་
བྱ་བ་བཞུགས་སོ།།
སྟོད་ཆ།



ལེགས་བཤད་རྒྱ་མཚོར་འཇུག་པའི་གྲུ་གཟིངས།



སྡོམ་གསུམ་དཔག་བསམ་སྙེ་མ།
༄༅། །རང་བཞིན་རྫོགས་པ་ཆེན་པོའི་ལམ་གྱི་ཆ་ལག་སྡོམ་པ་གསུམ་རྣམ་
པར་ངེས་པ་ཞེས་བྱ་བའི་བསྟན་བཅོས་བཞུགས་སོ།།
༄༅། །ན་མོ་གུ་ར་ཝེ། དཔལ་ལྡན་ཚོགས་གཉིས་ཆུ་གཏེར་བསྲུབས་པ་
ལས། །མཁྱེན་བརྩེའི་འོད་དཀར་ངེས་གསང་གྲུ་ཆར་འབེབས། །གངས་
ཅན་མཁས་གྲུབ་ཡོངས་ཀྱི་གཙུག་རྒྱན་མཆོག །མཚོ་སྐྱེས་རྡོ་རྗེ་འགྲོ་བའི་
བླ་མར་འདུད། །འགྲོ་བློའི་དྲི་མ་འཁྲུད་མཁས་དྲང་སྲོང་གིས། །བློ་གྲོས་
བེཌཱུར་བུམ་བཟང་རབ་ཐོགས་ནས། །ལེགས་བཤད་སྡོམ་གསུམ་བདུད་
རྩིའི་ཆུ་སྦྱིན་གྱིས། །དོན་གཉེར་སྐྱེ་བོའི་ཚོགས་རྣམས་འདིར་འདུས་ཤིག །
རྫོགས་པ་ཆེན་པོ་ཡེ་ཤེས་སྤྱི་ཡི་གཟུགས། །ཡོངས་སུ་དག་སྐུ་རྡོ་རྗེ་འཆང་
ཆེན་པོ། །འབྲས་བུའི་མཐར་ཐུག་སངས་རྒྱས་ཉག་གཅིག་སྟེ། །ཟབ་རྒྱས་
ཆོས་ཀྱི་སྒོ་འཕར་བགྲང་ཡས་ཀྱང་། །གསང་ཆེན་སྨིན་གྲོལ་ལམ་མཆོག་
མ་བསྟེན་པར། །ཐོབ་པ་མིན་ཞེས་རྫོགས་སངས་རྒྱས་དེས་གསུངས། །ཇི་
སྲིད་སེམས་ཀྱི་འཇུག་པ་མ་ཟད་བར། །བསམ་ཡས་ཐེག་པའི་གྲངས་མཐར་
ཐུག་པ་མེད། །བགྲོད་ཅིག་ལམ་ལ་བཀྲི་བའི་ངལ་སྟེགས་ཏེ། །རང་རང་
རྗེས་མཐུན་འབྲས་བུ་བླ་དང་བཅས། །ཐོབ་ཀྱང་ཐེག་པ་སོ་སོའི་ངེས་འབྱུང་
ལས། །ཐེག་གཅིག་ལམ་ལ་མ་ཞུགས་འབྲས་ཐོབ་ཅི། །འདིར་ནི་རྫོགས་
པ་ཆེན་པོའི་རིང་ལུགས་ལྟར། །ཉན་ཐོས་རང་རྒྱལ་བྱང་ཆུབ་སེམས་དཔའ་



ལེགས་བཤད་རྒྱ་མཚོར་འཇུག་པའི་གྲུ་གཟིངས།
ལ༑ ༑མཚན་ཉིད་རྒྱུ་ཡི་ཐེག་པ་གསུམ་ཞེས་གསུངས། །ཀྲི་ཡ་ཨུ་པ་ཡོ་ག་
ཕྱི་རྒྱུད་གསུམ། །བླ་མེད་ཕ་རྒྱུད་མ་ཧཱ་ཡོ་ག་དང་། །མ་རྒྱུད་ཨ་ནུ་ཡོ་གར་
གྲགས་པ་དང་། །གཉིས་མེད་རྒྱུད་སྡེ་ཨ་ཏི་ཡོ་ག་ལ། །ནང་རྒྱུད་གསུམ་ཞེས་
ཐེག་པ་རིམ་དགུར་བསྡུ། །ཉན་རང་བྱང་སེམས་རིགས་ཅན་སོ་སོ་ལ། །རྡོ་
རྗེ་འཛིན་པའི་ལམ་ཞུགས་ཡོད་དོ་ཞེས། །འབུམ་ལྔའི་རྒྱུད་ཀྱི་ལུང་ལས་
གསལ་བར་གྲུབ། །བསམ་པའི་དབྱེ་བས་སྔགས་ལ་འཇུག་པའི་ཚུལ། །ཆོས་
སྒོ་མང་ཡང་དེ་དག་སྤྲོ་བྱ་མིན། །འདིར་ནི་དབང་པོ་རབ་འབྲིང་ཐ་གསུམ་
ལས། །རབ་མཆོག་སྦྱངས་པ་མཐར་སོན་སྐལ་ལྡན་ཏེ། །དབང་བསྐུར་ཐོབ་
པས་སྡོམ་གསུམ་གཅིག་ཅར་སྐྱེས། །རྟོགས་གྲོལ་དུས་མཉམ་ཨིནྡྲ་བྷཱུ་ཏི་
བཞིན། །འབྲིང་ནི་སྡོམ་གསུམ་སོ་སོའི་ཆོ་ག་ལ། །བརྟེན་ནས་རིམ་ཐོབ་
ནཱ་ག་རྫུ་ན་ལྟར། །ཐ་མ་སྐལ་དམན་ཤིན་ཏུ་གདུལ་དཀའ་དེ། །གསོ་སྦྱོང་
བསླབ་པའི་གནས་བཅུ་གྲུབ་མཐའ་བཞི། །བྱ་སྤྱོད་རྣལ་འབྱོར་རྒྱུད་ཀུན་
རིམ་ཤེས་ནས། །བླ་མེད་འཇུག་པ་བརྟག་པ་གཉིས་པར་གསུངས། །འདིར་
ནི་དབང་པོ་འབྲིང་གི་ཚུལ་འཆད་དེ། །དགེ་སློང་དགེ་ཚུལ་དགེ་བསྙེན་སྡོམ་
ལྡན་དེ། །རྡོ་རྗེ་འཛིན་པའི་རབ་འབྲིང་ཐ་ཡིན་ཞེས། །ཕུར་པའི་རྒྱུད་དང་
དུས་འཁོར་ལས་གསུངས་ཤིང་། །འོན་ཀྱང་ཡེ་ཤེས་ལྡན་པ་གཙོ་བོར་
བཟུང་། །སྔ་འགྱུར་རྒྱུད་སྡེའི་རྩ་བ་ཀུན་འདུས་ལས། །རང་དང་གཞན་དོན་



སྡོམ་གསུམ་དཔག་བསམ་སྙེ་མ།
ཕན་པ་ཆེ་བཤད་པ། །སོ་ཐར་སེམས་བསྐྱེད་དབང་བསྐུར་ཉིད་ཡིན་ཏེ། །
སོ་སོར་འཛིན་ན་ཉན་ཐོས་བྱང་སེམས་དང་། །རིག་པ་འཛིན་པ་ཞེས་སུ་
མཁས་ལ་གྲགས། །དེ་ལྟར་ཐུན་མོང་སྡོམ་པ་འོག་མ་གཉིས། །འདིར་ནི་
བླ་མེད་དབང་གི་ཡན་ལག་ཏུ། །རྒྱུད་སྡེ་རྒྱ་མཚོར་བཤད་ལྟར་འདིར་འཆད་
དོ༑ །སྡོམ་གསུམ་སོ་སོར་ཁོག་དབུབ་གླེང་གཞི་དང་། །དང་པོ་སྡོམ་པ་མ་
ཐོབ་ཐོབ་པའི་ཚུལ། །བར་དུ་ཐོབ་པ་མི་ཉམས་བསྲུང་བའི་ཐབས། །ཐ་
མར་ཉམས་ན་གསོ་ཚུལ་བཞི་རེས་སྡོམ། །སྡོམ་གསུམ་སྤྱིའི་བཤད་གཞིའི་
རིམ་པར་ཕྱེ་བ་སྟེ་དང་པོའོ།། །།
༈ གླེང་གཞི་སྟོན་པས་ཝཱ་ར་ཎཱ་སཱི་རུ། །ལྷག་པའི་ཚུལ་ཁྲིམས་གཙོར་
སྟོན་བདེན་པ་བཞི། །ལྔ་སྡེར་གསུངས་པ་འོད་བསྲུངས་སོགས་ཀྱིས་བསྡུས། །
བྱེ་བྲག་བཤད་མཛོད་ལ་སོགས་འཕགས་པས་བརྩམས། །ཡོན་ཏན་འོད་
དང་ཤཱཀྱ་འོད་ཀྱིས་སྤེལ། །སྔ་འགྱུར་སྡོམ་རྒྱུན་ཞི་བ་འཚོ་དངནི། །ཕྱིས་
ནས་ཤཱཀྱ་ཤྲཱི་ལས་ཀྱང་དར། །ངོ་བོ་ངེས་འབྱུང་བསམ་པས་ཀུན་བསླངས་
ནས། །གཞན་གནོད་གཞི་བཅས་ལྡོག་པ་ལུས་ངག་ལས། །སྐྱེ་ཕྱིར་གཟུགས་
ཅན་ཡིན་ཅེས་འདོད་པ་དང༌། །སློང་སེམས་རྒྱུན་ཆགས་ས་བོན་ལ་འདོད་
པ༑ ༑རང་གི་སྡེ་པ་གོང་འོག་སོ་སོའི་ལུགས། །དབྱེ་བ་བསྙེན་གནས་དགེ་
བསྙེན་ཕ་མ་གཉིས། །ཁྱིམ་པའི་ཕྱོགས་ཡིན་དགེ་ཚུལ་ཕ་མ་དང༌། །དགེ་



ལེགས་བཤད་རྒྱ་མཚོར་འཇུག་པའི་གྲུ་གཟིངས།
སློབ་མ་དང་དགེ་སློང་ཕ་མ་ལྔ། ། རབ་བྱུང་ལ་ཡིན་སོ་ཐར་རིས་བརྒྱུད་
པོ༑ ༑རྫས་སུ་བསྡུ་ན་བཞིར་འདོད་མཛོད་ཀྱི་ལུགས། །དང་པོ་སྡོམ་པ་མ་
ཐོབ་ཐོབ་ཚུལ་ལ། །ལེན་ཚུལ་གཉིས་ཏེ་སྔོན་གྱི་ཆོ་ག་ནི། །རང་བྱུང་ཡེ་ཤེས་
ཁོང་ཆུད་ཕྲིན་གྱིས་རྫོགས། །སྟོན་པར་ཁས་བླངས་ཚུར་ཤོག་གསོལ་བཞི་
དང༌། ། དྲིས་པའི་ལན་ལྡོན་ལྕི་ཆོས་ཁས་བླངས་སོགས། །གདུལ་བྱ་བློ་
དག་མཁན་པོ་འཕགས་པས་ཡིན། །ད་ལྟའི་ཆོ་ག་ངེས་པ་ལྔ་བྲལ་ཞིང་། །
མ་ནིང་ལ་སོགས་སྐྱེ་བའི་བར་ཆད་དང་། །རྒྱལ་པོས་མ་གནང་ལ་སོགས་
གནས་པ་དང་། །བྱ་རོག་སྒྲོད་མི་ནུས་སོགས་ཁྱད་པར་དང་། །སྒྲ་སེར་ཅན་
སོགས་མཛེས་པའི་བར་ཆད་མེད། །ངེས་འབྱུང་བློ་ཅན་སྐལ་བཟང་སྐྱེས་
བུ་དེ། །ལེགས་གསུངས་འདུལ་བ་རྒྱ་མཚོ་མཐའ་དག་དང་། །བརྒྱ་རྩ་གཅིག་
པའི་ལས་ཕྲན་ལ་བྱང་བའི། །མཁན་པོར་བཅས་པས་རིམ་བཞིན་བསྙེན་
པར་རྫོགས། །སྔ་མ་མ་བྱས་རྫོགས་པའང་མདོ་སྡེར་སྣང་། །ཐོབ་མཚམས་
བརྗོད་པ་གསུམ་གྱི་མཐའ་མར་འདོད། །བར་དུ་ཐོབ་པ་མི་ཉམས་བསྲུང་
བ་ལ། །བསླབ་བྱ་སྐྱབས་འགྲོ་ཐུན་མོང་མིན་གསུམ་ནི། །སྐྱབས་གཞན་
མི་འཚོལ་སེམས་ཅན་འཚེ་བ་སྤོང་། །མུ་སྟེགས་མི་འགྲོགས་སོ་སོར་གུས་
བསྐྱེས་སོ། །སྲོག་དང་བྱ་དགར་དཀོན་མཆོག་གསུམ་མི་སྤང༌། །དགོས་
གལ་ཆེ་ཡང་ཐབས་གཞན་མི་འཚོལ་ཞིང༌། །དུས་མཆོད་མི་བཅག་རང་



སྡོམ་གསུམ་དཔག་བསམ་སྙེ་མ།
གཞན་སྐྱབས་འགྲོར་འགོད། །གར་འགྲོའི་ཕྱོགས་ཀྱི་སངས་རྒྱས་ལ་ཕྱག་
འཚལ། །ལྔ་རྣམས་ཐུན་མོང་བསླབ་བྱར་ཇོ་བོ་བཞེད། །རྩ་བཞི་སྤོང་བ་ཚུལ་
ཁྲིམས་ཡན་ལག་བཞི། །ཆང་སློང་བག་ཡོད་ཡན་ལག་མལ་ཆེ་མཐོ། །གར་
ཕྲེང་ལ་སོགས་ཕྱི་དྲོའི་ཁ་ཟས་གསུམ། །བརྟུལ་ཞུགས་ཡན་ལག་བསྙེན་
གནས་སྡོམ་པ་ཡིན། །ཡན་ལག་འདི་བརྒྱུད་གཏན་དུ་མ་ཡིན་པས། །ཡོན་
ཏན་རྟེན་མིན་དེ་ཕྱིར་སོ་ཐར་ནི། །མཚན་ཉིད་ལྡན་པ་རིགས་བདུན་ཁོ་ན་
ཡིན། །འདི་བརྒྱད་ཇི་སྲིད་འཚོ་བའི་བར་བསྲུངས་ན། །གོ་མིའི་དགེ་བསྙེན་
ཡིན་ཀྱང་ཡོད་སྨྲའི་མིན། །གནས་བརྟན་སྡེ་པའི་ལུགས་སུ་དབྱིག་གཉེན་
བཞེད། །གསོད་རྐུ་རྫུན་སྨྲ་འདོད་པས་ལོག་པར་གཡེམ། །མྱོས་འགྱུར་སློང་
རྣམས་དགེ་བསྙེན་སྡོམ་པ་སྟེ། །གང་འདོད་ཁས་ལེན་གྲངས་ལྟར་སྣ་གཅིག་
སྤྱོད། །སྣ་འགའ་ཕལ་ཆེར་སྤྱོད་དང་ཡོངས་རྫོགས་སྤྱོད། །གཅིག་གཉིས་
གསུམ་དང་ལྔ་སྤོང་དེ་ཡི་སྟེང་། །མི་ཚངས་སྤྱོད་སྤོང་ཚངས་སྤྱོད་དགེ་བསྙེན་
ནོ། །འདི་དག་གོ་མི་གཉིས་ནི་ཁྱིམ་པ་དང་། རབ་བྱུང་གཉིས་ཀ་མིན་ཞེས་
མཁས་རྣམས་བཞེད། །མི་དགེ་ལྷག་དྲུག་ཕྱོགས་མཐུན་སྤང་བྱ་དང་། །དགེ་
བསྙེན་སྡོམ་ལྡན་རིག་པ་འཛིན་པས་ཀྱང་། །རབ་འབྱུང་རྟགས་དང་ཆོ་ག་
མ་གཏོགས་པ། །ལྷག་རྣམས་ཉམས་སུ་ལེན་པར་དཔུང་བཟང་བཤད། །
སྲོག་གཅོད་རྐུ་དང་མི་ཚངས་སྤྱོད་དང་རྫུན། །ཆང་འཐུང་གར་སོགས་ཕྲེང་



ལེགས་བཤད་རྒྱ་མཚོར་འཇུག་པའི་གྲུ་གཟིངས།
སོགས་མལ་ཆེ་མཐོ། །ཕྱི་དྲོའི་ཁ་ཟས་གསེར་དངུལ་སྤོང་བ་སྟེ། །ཞུམ་པ་
སྤང་ཕྱིར་རགས་པ་བཅུ་དྲིལ་གསུངས། །ཆོས་གོས་ལྷུང་བཟེད་འཆང་བ་
འབྲལ་བ་དང་། ས་རྐོ་རིན་ཆེན་རེག་དང་མེ་ལ་རེག །སྤངས་ནས་ཟ་དང་
ཤིང་འཛེག་ཤིང་གཅོད་དང་། །བྱིན་ལེན་རྩ་སྔོན་ཁྲོད་དུ་མི་གཙང་འདོར། །
གསོག་འཇོག་ཟ་དང་ས་བོན་འཇོམས་པ་རྣམས། །གནང་བས་ཉེས་མེད་
བཅུ་གསུམ་མ་གཏོགས་པ། །དགེ་སློང་ཇི་བཞིན་སྤང་བླང་མཐའ་དག་
གཅིག །འཆང་བའི་ཟླར་བསྡུ་གོས་རྒྱུ་ཟླ་བར་འཇོག །འབྲལ་བའི་ཟླར་
བསྡུ་དགོན་པའི་འབྲལ་སྤང་བྱེད། །གསོག་འཇོག་ཟླར་བསྡུ་གསོག་འཇོག་
བྱེད་པའང་གནང་། །ཁྱིམ་རྟགས་སྦྱོང་ཉམས་རབ་བྱུང་རྟགས་ལེན་ཉམས། །
བརྙས་པས་མཁན་པོར་ཉམས་ཏེ་ཉམས་པ་གསུམ། །སྤང་བ་དགེ་ཚུལ་སྡོམ་
པའི་བསླབ་བྱའོ། །དགེ་སློབ་མ་ནི་དགེ་ཚུལ་ཐོབ་པའི་སྟེང་། །གཅིག་འགྲོ་
ཆུར་རྐྱལ་སྐྱེས་རེག་ལྷན་ཅིག་འདུག །སྤྱན་བྱ་ཉེས་འཆབ་རྩ་བའི་ཆོས་དྲུག་
གོ །གསེར་བཟུང་འདོམས་སྤུ་འདྲེག་དང་ས་བརྐོ་སྤང་། །བྱིན་ལེན་མེད་
དང་གསོག་འཇོག་བྱས་མི་ཟ། །རྩྭ་སྔོན་མི་གཅོད་འདི་རྣམས་རྗེས་མཐུན་
དྲུག །དགེ་སློང་ཁྲིམས་ལ་ཉིས་བརྒྱ་ལྔ་བཅུ་གསུམ། །སྡོམ་པའི་རྩ་བ་ཕམ་
པ་བཞི་ཞེས་པ། །གཞི་ཡི་ཡན་ལག་ཆ་ཀུན་བཟུང་འོས་པ། །སྐྱེ་གནས་
ལམ་དུ་ཕོ་དབང་ལས་རུང་ནི། །བསམ་པ་ངོ་ཚ་འཇིགས་མེད་ཆགས་སེམས་



སྡོམ་གསུམ་དཔག་བསམ་སྙེ་མ།
ཀྱིས། །སྦྱོར་བ་དྲུད་པ་མཐར་ཐུག་སིམ་པ་ཐོབ། །དེས་ནི་ཚངས་པར་སྤྱོད་
ལས་རྣམ་པར་ཉམས། །བརྐུ་བའི་གཞི་ནི་མི་གཞན་ནོར་ཡིན་པ། །བསམ་
པ་རང་ཉིད་འཚོ་ཕྱིར་བརྐུ་སེམས་ཀྱིས། །ཡུལ་དུས་རིན་ཐང་ཚང་བ་སྦྱོར་
པས་བརྐུས། །མཐར་ཐུག་བརྐུས་སམ་བསྐུར་བཅུག་རྩད་ནས་ཐོབ། །སྲོག་
གཅོད་གཞི་ནི་མི་གཞན་མ་འཁྲུལ་བར། །བསམ་པ་གསོད་སེམས་གསད་
བྱ་དེར་ཤེས་པ། །སྦྱོར་བ་གསོད་པར་བརྩམས་ནས་མ་བཟློག་པ། །མཐར་
ཐུག་སྲོག་གི་དབང་པོ་འགགས་པ་དང་། །གསོད་བཅུག་ཡི་རང་བསྔགས་
སོགས་རྐྱེན་བྱས་ཀྱང་། །རྫུན་གྱི་གཞི་ནི་སྨྲ་ཤེས་དོན་གོའི་མིར། །བསམ་
པ་འདུ་ཤེས་བསྒྱུར་ནས་བརྗོད་བློ་སྐྱེས། །སྦྱོར་བ་མངོན་ཤེས་ལ་སོགས་
ཡོན་ཏན་ཚོགས། །མེད་ཀྱང་ཡོད་ཅེས་བླ་མའི་རྫུན་སྨྲས་པ། །མཐར་ཐུག་
གཞན་གྱིས་རྫུན་དེ་གོ་ན་ཉམས། །འདི་བཞི་གང་སྤྱད་དགེ་སློང་དེ་ཕམ་
ཕྱིར། །ཕས་ཕམ་བཞི་ཞེས་ཐམས་ཅད་མཁྱེན་དེས་གསུངས། །དགེ་འདུན་
ལྷག་མ་བཅུ་གསུམ་ཞེས་གྲགས་པ། །བསྒྲོད་མིན་གནས་སུ་ཁུ་བ་འབྱིན་
པ་དང༌། །ཆགས་པས་བུད་མེད་ལུས་ཀྱི་ཆ་ཤས་འཛིན། །འཁྲིག་ཚིག་རྗེན་
སྨྲ་བུད་མེད་ཆགས་ཕྱིར་བཀུར། །ཕོ་མོ་ཕན་ཚུན་སྨྱན་བྱས་འདུས་ཏེ་འཕྲད། །
རང་དོན་ཚད་ལྷག་ཁང་པ་ཁང་ཆེན་བརྩིགས། །བརྗོད་གཞི་མེད་དང་སྙད་
ཀ་བག་ཙམ་ལ། །བརྟེན་ནས་དགེ་སློང་སྐུར་བཏབ་དགེ་འདུན་དབྱེན། །



ལེགས་བཤད་རྒྱ་མཚོར་འཇུག་པའི་གྲུ་གཟིངས།
དབྱེན་དེའི་རྗེས་ཕྱོགས་བསླབ་པ་དང་འགལ་བ། །ཁྱིམ་སུན་འབྱིན་ཚེ་སྐྱོད་
བྱེད་ལ་སྙོན་པ། །ལྟུང་བྱུང་བསྐུལ་ཚེ་བཀའ་བློ་མི་བདེ་བའོ། །སྤང་བ་ལྟུང་
བྱེད་སུམ་ཅུའི་སྡེ་བཤད་པ། །རང་གི་གོས་ལྷག་ཞག་བཅུ་འདས་པར་
འཆང་། །ཆོས་གོས་དང་བྲལ་ཞག་གཅིག་ལོན་པ་དང་། །གོས་རྒྱུ་ཟླ་གཅིག་
འཇོག་དང་དགེ་སློང་མར། །ཆོས་གོས་འཁྲུར་འཇུག་དེ་ལ་གོས་རྒྱུ་ལེན། །
ཉེ་མིན་ཁྱིམ་པར་གོས་རྒྱུ་སློང་བ་དང་། །སྟེར་ན་སྟོད་གཡོགས་སྨད་གཡོགས་
ལྷག་པོར་ལེན། །རང་ལ་སྟེར་བསམ་ཆོས་གོས་གནས་དཔགས་པ། །རིན་
དང་ཁྲུ་ཚད་ཀྱིས་སློང་རྟགས་དྲན་སློང་། །གོས་རིན་རིན་ཆེན་བརྐུར་བ་
ལེན་རྣམས་སོ། །སྲིད་བལ་ནང་ཚང་བྱས་པའི་སྟན་བྱེད་དང་། །དཀོན་སར་
བལ་ནག་འབའ་ཞིག་སྟན་དུ་འདིང། །བལ་ནག་ཆ་གཉིས་སྟན་བྱེད་ལོ་དྲུག་
ནི༑ ༑མ་སོང་སྟན་གསར་བྱེད་དང་ཚད་ལྡན་གྱི། །གདིང་བ་ཡོད་ཀྱང་སླར་
བཟོ་བལ་ནག་ནི། །རྙེད་ནས་ལམ་གྱི་དཔག་ཚད་གསུམ་མཐར་བྱེད། །དགེ་
སློང་མར་ནི་བལ་འཁྲུ་རྨེལ་བཅུག་དང་། །གསེར་དངུལ་ལེན་དང་ཚོང་འབུན་
མངོན་མཚན་ཅན། །ཆེད་དུ་ཚོང་བྱེད་ལྷུང་བཟེད་བྱིན་མ་བརླབས། །ཞག་
བཅུའདས་འཆར་ལྷུང་བཟེད་ཟུང་འཆང་བ། །གླ་རྔན་མེད་པར་འཐག་འཇུག་
ཐགས་རྒྱ་བསྐྱེད། །དགེ་སློང་གོས་བྱིན་སླར་ཕྲོགས་གཏད་བྱུང་གོས། །སྦྱིན་
དུས་བཤད་ལས་སྔ་བར་བདག་གིར་བྱས། །དགོན་པར་འཇིགས་བཅས་
jl



སྡོམ་གསུམ་དཔག་བསམ་སྙེ་མ།
གོས་བྲལ་ཞག་བདུན་འདས། །རས་ཆེན་དགག་དབྱེ་ཟིན་ཀྱང་ཟླ་ཕྱེད་
འདས། །དགེ་འདུན་བསྔོས་པའི་རྙེད་པ་བདག་ཏུ་བཟུང་། །ན་སྨན་ཞག་
བདུན་འདས་ནས་གསོག་འཇོག་གོ །ལྟུང་བྱེད་འབའ་ཞིག་དགུ་བཅུ་ཐམ་
པ་ནི། །ཤེས་བཞིན་རྫུན་སྨྲ་དགེ་སློང་སྐྱོན་བརྗོད་པ། །ཕྲ་མས་འབྱེད་དང་
སྐྱོ་སྔོགས་བཟླུམས་ཀྱང་དབྱེ། །བུད་མེད་ཆོས་སྟོན་བསྙེན་པར་མ་རྫོགས་
དང༌། །ལྷན་ཅིག་ཆོས་འདོན་གནས་ངན་ལེན་ལྟུང་བརྗོད། །མི་ཆོས་བླ་མ་
བདེན་སྨྲ་བཤེས་ངོར་འཕྱ། །བསླབ་གཞི་ཁྱད་གསོད་ས་བོན་སྐྱེ་བ་གཅོད། །
བདག་གི་ངོར་འཕྱ་བསྒོ་བ་རྣར་གཟོན་ནི། །ལྟུང་བྱུང་གླེང་ལ་མ་ཐོས་ལན་
གཞན་འདེབས། །ཁྲི་དང་གདིང་བ་མ་བསྡུས་གཏིང་སོང་དང་། །དགེ་སློང་
སྐྱོད་དང་ཐོ་འཚམས་ཕྱིས་གནོན་བྱས། །མལ་ཁྲིས་བུག་དབྱུང་སྲོག་ཆགས་
ལྡན་པའི་ཆུ། །རྩྭ་འདེབས་གཙུག་ལག་ཕ་གུ་རིམ་གཉིས་བརྩིག །ཤེས་
བཞིན་བགྱིས་སོ་འདི་མན་དགེ་སློང་མར། །མ་བསྐོས་ཆོས་སྟོན་བསྐོས་ཀྱང་
ཉི་ནུབ་དང་། །ཁ་ཟས་ཕྱིར་སྟོན་གོས་བརྩེམས་ཆོས་གོས་སྦྱིན། །དོན་མཐུན་
ལམ་འགྲོགས་གྲུ་དེ་གྱེན་མཐུར་འགྲོ། །དབེན་པར་གཅིག་འདུག་པ་དང་
འགྲེང་བ་དང་། །སྦྱོར་བཅུག་ཟས་ཟ་རྣམས་ནི་སྤང་བར་བྱ། །ཡང་ཡང་ཟས་
ཟ་མུ་སྟེགས་འདུག་པའི་སར། །ཞག་གཅིག་ལྷག་བསྡད་ཟ་དང་ལྷུང་བཟེད་
དོ༑ ཟ་དང་ཟོས་རྗེས་བཟའ་བཅའ་ཟ་བ་དང༌། །སྤང་ཟས་ལྟུང་འབྱུང་



ལེགས་བཤད་རྒྱ་མཚོར་འཇུག་པའི་གྲུ་གཟིངས།
ཆེད་དུ་རྫུན་གྱིས་སྟོབ། །གནང་མིན་མཚམས་ནང་ལོགས་སུ་འདུས་ནས་
ཟ༑ དུས་མིན་ཕྱེད་ཡོལ་ཟ་དང་གསོག་འཇོག་ཟ། །སྦྱིན་ལེན་མ་བྱས་སྨན་
བཞི་ཁར་མིད་པ། །བསོད་པ་ཞིམ་པའི་ཟས་སློང་སྲོག་ཆགས་བཅས། །ཆུར་
སྤྱོད་ཉལ་པོ་བྱེད་པའི་ཤུལ་དུ་ཉལ། །དབེན་པའི་སྐྱབས་སུ་འགྲེང་དང་
གཅེར་བུར་རྒྱུ། །དམག་བལྟ་དམག་སར་ཞག་གཉིས་ལྷག་པར་བསྡད། །
དམག་གི་རུ་བཀོད་བྱེད་དང་དགེ་སློང་བརྡེག །བརྡེག་བརྩམས་གནས་ངན་
ལེན་གྱི་ལྟུང་བ་འཆབ། །དགེ་སློང་ཟས་གཅོད་མེ་ལ་རེག་ཏུ་བཅུག །དགེ་
འདུན་ལས་ལ་འདུན་ཕུལ་ཕྱིར་ལྡོག་སྨྲ། །བསྙེན་མ་རྫོགས་དང་ནུབ་གཉིས་
ལྷག་པར་ཉལ། །སྡིག་ལྟའི་ཆོས་ལུགས་མི་གཏོང་ཕེབས་པར་སྨྲ། །དགེ་
ཚུལ་སྡིག་ལྟ་མི་གཏོང་ལྷན་ཅིག་ཉལ། །རུང་བའི་ཚོན་མིན་ཁ་དོག་ཅན་གོས་
གྱོན། །རིན་ཆེན་དམག་ཆས་རོལ་མོའི་ཆས་ལ་རེག །ཚ་དུས་རང་གར་ཁྲུས་
བྱེད་དུད་འགྲོ་གསོད། །དགེ་སློང་བྱས་ལ་འགྱོད་བསྐྱེད་གག་ཚིལ་སྒྲོག །
ཆུར་རྩེ་བུད་མེད་གནས་གཅིག་ཉལ་བ་དང་། །དགེ་སློང་དངངས་བྱེད་དེ་
ཡི་ཡོ་བྱད་སྦེད། །སྔར་བྱིན་གདིང་མེད་སླར་བླངས་སྤྱོད་པ་དང། །གཞི་
མེད་སྐུར་བཏབ་བུད་མེད་ལྷན་ཅིག་ཏུ། སྐྱེས་པ་མེད་པར་ལམ་འགྲོ་རྐུན་
མའང་མཚུངས། །ཉི་ཤུ་མ་ལོན་པ་ལ་བསྙེན་རྫོགས་ཕོག ས་བརྐོ་མགྲོན་
པོས་ཟླ་བཞི་ལྷག་པར་ཟོས། །མི་ཤེས་བརྗོད་དང་འཐབ་པའི་ཉན་ན་བྱེད། །
12



སྡོམ་གསུམ་དཔག་བསམ་སྙེ་མ།
ཉེས་མེད་མི་སྨྲ་འགྲོ་དང་མི་གུས་འགལ། །ཆང་འཐུང་དུས་མིན་ཕྱི་དྲོ་གྲོང་
དུ་རྒྱུ། །ཟས་བཅས་ཕྱི་དྲོ་རྒྱུ་དང་ཁྱིམ་གསུམ་འདས། །རྒྱལ་པོ་བཙུན་མོར་
རྩེ་བའི་ཁབ་ཏུ་ཉལ། །མདོ་སོགས་འདོན་ལ་ད་གདོད་ཤེས་ཟེར་དང་། །
རིན་ཆེན་ཁབ་རལ་ཁྲི་རྐང་ཚད་ལྷག་བཟོས། །ངན་སེམས་ཤིང་བལ་ཁྲི་
སྟེང་བརྡལ་ཏེ་བགོས། །གདིང་གཡན་རས་ཆེན་ཆོས་གོས་ཚད་ལྷག་གོ །
སོ་སོར་བཤགས་བྱའི་སྡེ་ནི་བཞི་ཡིན་ཏེ། །དགེ་སློང་མ་ལས་གྲོང་དུ་ཟས་
བསླངས་ཟོས། །ཁྱིམ་དུ་དགེ་སློང་མས་བསྒོམ་མ་བཟློག་ཟོས། །བསླབ་
སྡོམ་སྦྱིན་ལས་རུང་མིན་བསླངས་ཏེ་ཟོས། །ནགས་མ་མྱུལ་བར་དགོན་པར་
བསླངས་ཟོས་བཞིའོ། །ཉེས་བྱས་བརྒྱ་དང་བཅུ་གཉིས་ཞེས་གྲགས་པ། །
ཤམ་ཐབས་ཟླུམ་མིན་བརྩེངས་འཇོལ་གླང་སྣ་འདྲ། །ལྟེབ་དང་ཕུར་མ་
གདེངས་ཀ་ལྟ་བུ་འདུན། །ཟླུམ་མིན་རིང་ཐུང་སྟོད་གསུམ་གོས་ཀྱི་བཅུའོ། །
མ་བསྡམས་བགོ་བ་ཅ་ཅོ་མིག་གཡེངས་དང་། །རིང་བལྟ་མགོ་བསྟུམས་
གོས་བ་རྗེས་ཕྲག་ལ་གཟར། །ལག་པ་གཉའ་གོང་བསྣོལ་དང་ལྟག་པར་
བསྣོལ། །མཆོང་རྐྱང་རྐང་པའི་བྲང་དང་རྟེང་བཙུགས་འགྲོ། །ལག་པ་དགུར་
བརྟེན་ལུས་བསྒྱུར་ལག་པ་གཡུག །མགོ་བསྒྱུར་ཕྲག་པ་སྤྲད་དང་ལག་སྦྲེལ་
རྣམས། །མི་བྱེད་ཁྱིམ་འགྲོའི་སྤྱོད་ཡུལ་ཉི་ཤུའོ། །སྟན་ལ་མ་བསྒོས་མ་
བརྟག་འཕོངས་རྡེབ་དང་། །རྐང་བརྐྱང་བསྣོལ་དང་བརླ་བསྣོལ་ལོང་བུ་
13



ལེགས་བཤད་རྒྱ་མཚོར་འཇུག་པའི་གྲུ་གཟིངས།
བརྩེགས། །ཁྲི་འོག་རྐང་དགུག་རྐང་པ་གདངས་ཏེ་འདུག །འདོམས་མཐོང་
རྣམས་སྤང་འདུག་ཚུལ་དགུ་ཡིན་ནོ། །ལེགས་པར་མི་ལེན་མུ་ཁ་མཉམ་
པར་ལེན། །མཐར་ཆགས་མི་ལེན་ལྷུང་བཟེད་ཟུར་མིག་བལྟ། །བཟེད་སྔས་
སྔར་བྱུང་སྦས་ནས་བཟེད་པ་དང་། །སྣོད་གཞན་སྟེང་བཟེད་སྤང་བ་ཟས་
བླང་བརྒྱད། །འགལ་ཟ་ཁམ་ཆེ་ཆུང་དང་རན་པར་མིན། །ཁ་གདངས་ཟ་
བཞིན་སྨྲ་དང་ཙུག་ཙུག་དང། །ཅག་ཅག་ཧུ་ཧུ་ཕུ་ཕུ་ལྕེ་ཕྱུང་ཟ། །འབྲུ་ནས་
གུད་ཕྱེ་ཟས་ལ་སྐྱོན་འཕྱ་དང་། །ཁམ་གཅིག་མཁུར་སྤོ་རྐན་ཏོག་ཁམ་འཕྲོ་
བཅད། །ལག་པ་ལྡག་འབྱོག་ལག་སྤྲུག་སྐྱོམ་སྐྱོམ་བྱེད། །མཆོད་རྟེན་འདྲར་
བྱེད་ཉེར་གཅིག་ཟ་ཚེ་སྤང་། །ལྷུང་བཟེད་ལ་འཕྱ་ཕྱིར་བལྟ་ལག་པ་ནི། །
ཟས་འབགས་ཆུ་སྣོད་མི་རེག་ཆུ་མི་གཏོར། །མ་འདྲིས་འབགས་ཆུ་འབོ་དང་
ཟས་ལྷག་བཞག །ས་རྗེན་གད་ཁ་རི་གཟར་བང་རིམ་བཞིར། །མི་བཞག་
གད་གཡང་རྐན་གཟར་དུ་མི་འཁྲུ། །ལངས་དང་ཆུ་དྲག་མི་གཅུ་བཅུ་བཞིའོ། །
ཆོས་སྟོན་སྡེ་ནི་ལངས་ཉལ་རང་དམར་འདུག །མདུན་ནས་འགྲོ་ལ་ཕྱི་
བཤད་ལམ་པོའི་འགྲམ། །མགོ་གཡོགས་བརྗེས་གཟར་ལག་པ་གཉའ་
ལྟག་བསྣོལ། །དོ་ཀེར་བཅིངས་དང་ཞྭ་གྱོན་ཅོད་པཎ་བཏགས། །ཕྲེང་བ་
དང་ནི་མགོ་དཀྲིས་གླང་རྟ་ཞོན། །ཁྱོགས་དང་བཞོན་པ་མཆིལ་ལྷམ་གྱོན་
པ་དང་། །འཁར་བ་གདུགས་མཚོན་རལ་གྲི་དགྲ་ཆ་མདའ། །གོ་ཆ་གྱོན་



སྡོམ་གསུམ་དཔག་བསམ་སྙེ་མ།
ལ་མི་བཤད་ཉེར་དྲུག་གོ །སྒྲུབ་ཚུལ་གསུམ་ནི་འགྲེངས་ཏེ་བཤང་གཅི་
འདོར། །ཆུ་དང་རྩ་ལ་བཤང་གཅི་སྣབས་མི་འདོར། །ཤིང་ལ་མིག་གང་
མཐོར་འཛེག་རྒྱུ་གཅིག་གོ །དགེ་སློང་མ་ལ་ཕམ་བརྒྱད་ལྷག་ཉི་ཤུ། །སྤང་
ལྟུང་སོ་གསུམ་ལྟུང་བྱེད་བརྒྱ་བརྒྱད་ཅུ། །སོར་བཤགས་བཅུ་གཅིག་ཉེས་
བྱས་བརྒྱ་བཅུ་གཉིས། །སུམ་བརྒྱ་དྲུག་བཅུ་རྩ་བཞི་མདོ་ཙམ་མོ། །སྒྲུབ་
པའི་བསླབ་བྱ་ཡོངས་སུ་སྦྱོང་བའི་ཚུལ། །གསོ་སྦྱོང་དབྱར་གནས་དགག་
དབྱེ་གོས་ཀྱི་གཞི། །ཀོ་ལྤགས་གནས་མལ་སྨན་སོགས་གཞན་དུ་ཤེས། །
མདོར་ན་ཡེ་ནས་གནང་དང་བཀག་པ་མེད། །བྱར་རུང་དང་ཉེ་མི་རུང་ལྡོག་
བྱེད་ན། །དེ་དག་སྤྱོད་ཅིག་མི་རུང་དང་ཉེས་ཞིང་། །རུང་བ་བཟློག་ན་ཀུན་
ཏུ་སྤོང་ཞེས་གསུངས། །སྐྱེ་བའི་རྟེན་ནི་མུ་སྟེགས་མཚམས་མེད་བྱས། །སྒྲ་
མི་སྙན་དང་ཟ་མ་མཚན་གཉིས་དང་། །མ་ནིང་རིགས་ལྔ་མཚན་གསུམ་
གྱུར་པ་དང་། །སྤྲུལ་པ་མ་གཏོགས་གླིང་གསུམ་སྐྱེས་པ་ཡི། །སྐྱེས་པ་བུད་
མེད་སྡོམ་པའི་རྟེན་དུ་འདོད། །ཐ་མར་ཉམས་ན་གསོ་བའི་ཚུལ་བཤད་པ། །
གཏོང་བ་བསླབ་པ་ཕུལ་དང་ཤི་འཕོས་དང༌། །མཚན་གཉིས་གཅིག་ཅར་
བྱུང་དང་ལན་གསུམ་གྱུར། རྒྱུ་འབྲས་མེད་བལྟས་རྩ་བ་ཆད་རྣམས་ལྕི། ཉི་
ཤུ་མ་ལོན་བསྙེན་རྫོགས་རྗེས་སུ་ཤེས། །དགེ་སློང་སྡོམ་གཏོར་རྟེན་ཕྱིར་
ཁས་བླངས་འདས། དགེ་སློབ་མའོ་མཚན་འདས་བསྙེན་གནས་ཀྱི། །སྡོམ་
15



ལེགས་བཤད་རྒྱ་མཚོར་འཇུག་པའི་གྲུ་གཟིངས།
པ་གཏོང་རྣམས་སོ་སོས་ཐུན་མོང་མིན། །རྩ་ལྟུང་བྱུང་དང་དམ་ཆོས་ནུབ་
ནའང་གཏོང་། །ཁ་ཆེའི་ཡུལ་གྱི་བྱེ་བྲག་སྨྲ་བ་རྣམས། །སྡོམ་ལྡན་རྩ་ལྟུང་
བྱུང་བ་གཉིས་ལྡན་ན། །ནོར་ལྡན་བུ་ལོན་ཅན་བཞིན་འདོད་པ་དང་། །ཁ་
ཅིག་རྩ་བཞི་གཅིག་སྤྱད་ཀུན་ཉམས་ཟེར། །དང་པོ་ལས་ཅན་སེམས་འཁྲུགས་
ཚོར་བས་གཟིར། །སྒྲུབ་པར་མ་ནུས་པ་ལ་ཉེས་པ་མེད། །འཆབ་པ་ཞེས་
གྲགས་གསང་སྟེ་མི་བརྗོད་པ། །ཕམ་པ་འཆབ་བཅས་ཚེ་འདིར་གསོར་མི་
རུང་། །འཆབ་པ་མེད་ན་དངོས་པོ་བརྗོད་པ་ཡིས། །དགེ་འདུན་ལ་བཤགས་
མཐོང་སྡོམ་བར་གྱིས་འདག །སྡོམ་པ་སླར་ནོར་ལྷག་མ་བཅུ་གསུམ་སོགས། །
ལྕི་ཡང་ལ་ལྟོས་བཤགས་ཏེ་རིམ་པར་ལྡང། །མདོར་ན་སྟོབས་བཞིར་མ་
འདུས་བཤགས་པ་མེད། །སྔར་བྱས་འགྱོད་བཤགས་ཁོང་དུ་དུག་སོང་
ལྟར། །འགྱོད་པ་སྙིང་ནས་རྣམ་པར་སུན་འབྱིན་སྟོབས། །དུག་ལ་སྨན་
བཞིན་འཇུག་པ་དྲག་པོ་ཡིས། །ཉེས་ཕྱིར་དགེ་བའི་གཉེན་པོ་ཀུན་སྤྱོད་
སྟོབས། །དུག་མི་འཐུང་ལྟར་ཕྱིས་ནས་ཉེས་སྡོམ་ལ། །ངེས་ཤེས་དྲུག་པོ་
རྣམ་པར་སོར་ཆུད་སྟོབས། སྨན་པ་བསྟེན་ལྟར་སྐྱབས་སེམས་ལྟུང་བཤགས་
སོགས། །དད་པ་དྲག་པོས་རྟེན་གྱི་སྟོབས་བཞི་སྤྱད། །འོན་ཀྱང་སྡིག་ལྟུང་
སྟོབས་ལྡན་རེས་སྤྱོད་ན། །ས་ཐོབ་ཡུན་དུ་འགོར་བས་མིག་ལྟར་བསྲུང་། །
ཕན་ཡོན་ནད་དང་རྒྱལ་པོའི་ཆད་ཕྱིར་བླངས། །རྐྱེན་འགའ་སེལ་ཀྱང་



སྡོམ་གསུམ་དཔག་བསམ་སྙེ་མ།
འཇིགས་སྐྱོབས་ཚུལ་ཁྲིམས་ཡིན། །ཕྱི་མའི་ཆེད་བླངས་ལེགས་སྨོན་ཚུལ་
ཁྲིམས་ཞེས། །ལྷ་མིའི་བདེ་འབྲས་ཐོབ་ཀྱང་ཐར་པ་མིན། །ངེས་པར་འབྱུང་
བའི་ཚུལ་ཁྲིམས་སྡོམ་ལྡན་ན། །དགྲ་བཅོམ་ཐོབ་པ་དགའ་བོའི་རྣམ་ཐར་
བཞིན། །སྐྱབས་གསུམ་འཛིན་སོགས་ཡོན་ཏན་ཕྱི་མ་མཆོག །སྔ་མ་ཕྱི་མའི་
ཐུན་མོང་ལམ་ཡིན་ཕྱིར། །སེམས་བསྐྱེད་སྔགས་ཀྱི་གདུལ་བྱའང་དེ་དང་
མཚུངས། །དེ་ཕྱིར་ཡོན་ཏན་ཀུན་གྱི་གཞི་རྟེན་ཡིན། །འདུལ་བ་སོ་ཐར་གྱི་
རིམ་པར་ཕྱེ་བ་སྟེ་གཉིས་པའོ།། །།
། བསྐལ་བཟང་འགྲོ་བའི་འདྲེན་པ་ཐུབ་ཆེན་དེས། །བྱ་རྒོད་
ཕུང་སོགས་ཐེག་ཆེན་རིགས་ཅན་ལ། །ཤིན་ཏུ་རྒྱས་པའི་སྡེ་སྣོད་དཔག་ཡས་
གསུངས། །འཇམ་དབྱངས་བཀའ་བསྡུས་ཀླུ་སྒྲུབ་སོགས་ཀྱིས་བཀྲལ། །
ཞི་བ་ལྷས་སྤེལ་ཟབ་མོ་ལྟ་བའི་ལུགས། །བྱམས་པས་བཀའ་བསྡུས་ཐོགས་
མེད་སྐུ་མཆེད་བཀྲལ། ཇོ་བོ་རྗེས་སྤེལ་རྒྱ་ཆེན་སྤྱོད་པའི་སྲོལ། །པདྨའི་རིང་
ལུགས་ནཱ་ག་རྫུ་ན་མཐུན། །ངོ་བོ་བྱམས་དང་སྙིང་རྗེས་རྒྱུད་བརླན་ཅིང་། །
གཞན་གྱི་དོན་དུ་བྱང་ཆུབ་ཐོབ་འདོད་པས། །སྒོ་གསུམ་ཉེས་པ་སྤོང་བའི་
སེམས་པའོ། །དབྱེ་བ་ཀླུ་སྒྲུབ་ཐོགས་མེད་སྲོལ་གཉིས་གྲགས། །རེ་རེ་
གཅིག་ནས་དྲུག་པར་གཉིས་གཉིས་ཏེ། །དང་པོ་སྟོང་ཉིད་སྙིང་རྗེའི་སྙིང་
པོ་ཅན། །ཚོགས་གཉིས་བསླབ་པ་ཀུན་རྫོབ་དོན་དམ་གཉིས། །ཚུལ་ཁྲིམས་
11



ལེགས་བཤད་རྒྱ་མཚོར་འཇུག་པའི་གྲུ་གཟིངས།
ཏིང་འཛིན་ཤེས་རབ་བསླབ་གསུམ་དང་། །ཚོགས་སྦྱོར་མོས་པས་སྤྱོད་པའི་
སེམས་བསྐྱེད་དང༌། །མ་དག་ས་བདུན་ལྷག་བསམ་དག་པ་དང༌། དག་
པ་ས་གསུམ་རྣམ་པར་སྨིན་པ་དང་། །ཐུག་རྗེ་ཆེན་པོ་སྒྲིབ་ཀུན་སྤངས་པ་
ན༑ ༑སངས་རྒྱས་ས་ཡི་སེམས་བསྐྱེད་དག་དང་བཞི། །ལྔ་ནི་ལམ་ལྔ་དྲུག་
ནི་ཕར་ཕྱིན་དྲུག །ས་གསེར་ཟླ་བ་མེ་སོགས་ཉེར་གཉིས་ནི། །ས་མཚམས་
ཀྱིས་ཕྱེ་ས་བཅུའི་བར་དུའོ། །ཀུན་ཀྱང་བསྡུ་ན་སྨོན་འཇུག་རྣམ་པ་གཉིས། །
དེ་ཡང་བསམ་པས་སྨོན་དང་སྦྱོར་བས་ཁྱབ། །འགྲོ་བར་འདོད་དང་འགྲོ་
བ་ཇི་བཞིན་ནོ། །དང་པོ་སྡོམ་པ་མ་ཐོབ་ཐོབ་ཚུལ་ནི། །ལེན་ཚུལ་སྡོམ་
གནས་དགེ་བའི་བཤེས་གཉེན་ལ། །ཐེག་ཆེན་སྣོད་གྱུར་དད་ལྡན་སློབ་མ་
ཡིས། །ཡན་ལག་བདུན་མཐར་སྨོན་འཇུག་སྟབས་གཅིག་ཏུ། །ལེན་ཅིང་
རང་གཞན་དགའ་བ་སྒོམ་པ་རྣམས། །ཀླུ་སྒྲུབ་ལུགས་ཡིན་ཐོགས་མེད་
བཞེད་པ་ནི། །སྨོན་སེམས་ལེན་ལ་སོ་ཐར་མི་དགོས་ཀྱང་། །ཡང་དག་
བླངས་པ་རིགས་བདུན་སྔོན་སོང་ནས། །བར་ཆད་དྲི་དང་བསླབ་པ་ཁས་
ལེན་སོགས། །སྨོན་འཇུག་ཆོ་ག་སོ་སོའི་སྒོ་ནས་ལེན། །རྒྱལ་བའི་རྟེན་
ལའང་རུང་བར་སྲོལ་གཉིས་མཐུན། །ཐོབ་མཚམས་བརྗོད་པ་གསུམ་གྱི་
མཐའ་ལའོ། །དོན་དམ་སེམས་བསྐྱེད་ཆོ་གས་བླངས་ཐོབ་པ། །གསང་
སྔགས་ལུགས་ཡིན་མདོ་ལས་བཤད་སྲིད་ན། །དམ་བཅའ་ཉིད་ཡིན་སྒོམ་
18



སྡོམ་གསུམ་དཔག་བསམ་སྙེ་མ།
པའི་སྟོབས་ལས་སྐྱེ། །བར་དུ་མི་ཉམས་བསྲུང་བའི་ཐབས་བཤད་པ། །བྱང་
ཆུབ་སེམས་དཔའི་ཚུལ་ཁྲིམས་གསུམ་ཡིན་ཏེ། །ཉེས་སྤྱོད་སྡོམ་དང་དགེ་
བ་ཆོས་སྡུད་དང་། །སེམས་ཅན་དོན་བྱེད་གསུམ་ལས་དང་པོ་ནི། །དཀོན་
མཆོག་དཀོར་འཕྲོག་དང་ནི་ཆོས་སྤོང་ལས། །ཚུལ་ལྡན་ཚུལ་འཆལ་ཁྲིམས་
གཅོད་བསླབ་འབེབས་སོགས། །མཚམས་མེད་ལས་བྱེད་ལོག་ལྟ་ལྔ་རྒྱལ་
པོ༑ །གྲོང་ལྗོངས་གྲོང་ཁྱེར་གྲོང་བརྡལ་ཡུལ་འཁོར་རྣམས། །འཇོམས་
པར་བྱེད་པའང་བློན་པོར་ངེས་པ་ལྔ། །མ་སྦྱངས་སྟོང་ཉིད་བརྗོད་སྔས་ཉན་
ཐོས་སྨོན། །རྫོགས་བྱང་ཕྱིར་ལྡོག་ཐེག་དམན་སེམས་བསྐྱེད་དང་། །སོ་ཐར་
སྤངས་ནས་ཐེག་ཆེན་སློབ་པ་དང་། །ཉན་ཐོས་ཐེག་པས་ཆགས་སོགས་མི་
ཟློག་པས། །དེ་ཟློག་དེ་ཡི་འབྲས་བུ་མེད་པར་བྱས། །ཕྲག་དོག་དབང་གིས་
བདག་བསྟོད་གཞན་སྨོད་དང་། །རྙེད་དང་བཀུར་སྟིའི་ཆེད་དུ་བདག་འཚོང་
དང༌། །དགེ་སློང་ཆད་པས་གཅོད་འཇུག་སུག་འབུལ་དང༌། །སྤོང་བའི་
ལོངས་སྤྱོད་ཁ་ཏོན་པ་ལ་བྱིན། །ཞི་གནས་འདོར་བཅུག་ཕལ་ལ་འབྱུང་
ངེས་བརྒྱད། །དེ་དེར་འབྱུང་ཉེས་བཞག་གི་ཀུན་ལ་ཀུན། །མིང་དུ་བཅོ་
བརྒྱད་རྫས་སུ་བཅུ་བཞི་སྟེ། །སྨོན་འཇུག་སེམས་བཏང་དེ་རྣམས་རྩ་ལྟུང་
ཡིན། །ཡན་ལག་ཉེས་བྱས་བརྒྱད་ཅུ་ལ་སོགས་པ། །ཕྲ་ཕྱིར་འདིར་ནི་མ་
བཤད་བསླབ་བཏུས་བལྟ། །ཐོགས་མེད་ལུགས་ཀྱི་སྨོན་པའི་བསླབ་བྱ་
， 19



ལེགས་བཤད་རྒྱ་མཚོར་འཇུག་པའི་གྲུ་གཟིངས།
ལ༑ ༑སེམས་ཅན་བློས་མི་གཏོང་དང་ཕན་ཡོན་དྲན། །ཚོགས་བསག་བྱང་
སེམས་སྦྱོང་ལ་བརྩོན་པ་དང་། །དཀར་ནག་ཆོས་བརྒྱུད་བླང་དོར་སྨོན་པའི་
ཡིན། །མཆོད་འོས་བསླུ་དང་འགྱོད་མེད་འགྱོད་པ་བསྐྱེད། །དམ་པར་སྐུར་
འདེབས་འགྲོ་ལ་གཡོ་སྒྱུས་སྤྱོད། །ནག་པོའི་ཆོས་བཞི་སྤང་ཞིང་ལྡོག་པ་
ནི༑ ༑དཀར་པོའི་ཆོས་བཞི་ཡིན་པས་ཀུན་ཏུ་སྤྱད། །རྙེད་བཀུར་ལྷག་ཞེན་
བདག་བསྟོད་གཞན་སྨོད་དང་། །སེར་སྣས་ཟང་ཟིང་ནོར་དང་ཆོས་མི་
སྟེར། །ཁྲོ་བོས་གཞན་འཚེ་ཤད་སྦྱང་གིས་མི་ལྡོག །གཡོམ་ལས་ཆོས་ལྟར་
བཅོས་མོས་སྟོན་པ་བཞི། །རྩ་ལྟུང་བཞི་སྟེ་འཇུག་པའི་བསླབ་བྱའོ། །ཉེས་
བྱས་ཕྲ་བ་ཞེ་དྲུག་གཞན་དུ་ཤེས། །དགེ་བ་ཆོས་སྡུད་ཕར་ཕྱིན་དྲུག་སློབ་
སྟེ༑ །དབུལ་བ་སེལ་ཕྱིར་ཆོས་ནོར་མི་འཇིགས་སྦྱིན། །སློང་བ་སེམས་ཀྱིས་
ཚུལ་ཁྲིམས་རྣམ་གསུམ་སྤྱད། །ཁོང་ཁྲོ་ཟབ་མོ་སྡུག་བསྔལ་བཟོད་པར་
བྱ༑ ༑གོ་ཆ་དགེ་སྡུད་གཞན་ཕན་བརྩོན་འགྲུས་བརྩམ། །འཇིག་རྟེན་འཇིག་
རྟེན་འདས་པའི་བསམ་གཏན་བསྒོམ། །ཐོས་བསམ་སྒོམ་པའི་ཤེས་རབ་
ཟབ་མོ་སྤྱད། །སེམས་ཅན་དོན་བྱེད་ཚུལ་ཁྲིམས་བསྡུ་དངོས་བཞི། །ཐོག་
མར་སྦྱིན་པས་གདུལ་བྱ་རབ་བསྡུས་ནས། །སྙན་པར་སྨྲ་བའི་གཏམ་གྱིས་
ཡིད་རབ་དྲང་། །ཐེག་པ་རིམ་དགུར་བཀྲི་བ་དོན་སྤྱོད་དེ། །དེ་དག་འདྲེན་
ཕྱིར་རང་ཡང་དོན་དེ་སྤྱོད། །མཐུན་ཕྱོགས་ཀུན་སློབ་མི་མཐུན་མཐའ་དག་
-
-
20



སྡོམ་གསུམ་དཔག་བསམ་སྙེ་མ།
སྤང་། །རྟག་ཏུ་དྲན་དང་ཤེས་བཞིན་བག་ཡོད་བསྟེན། །འགྲོ་འདུག་ཟ་
ཉལ་སྤྱོད་ལམ་རྣམ་པ་བཞིར། །སྤྱོད་ཡུལ་ཡོངས་སུ་དག་པའི་མདོ་སྡེ་
ལྟར། །གང་བྱེད་རིགས་མཐུན་ཚིག་གིས་སྨོན་ལམ་འདེབས། །མཁྱེན་རབ་
དབང་ཕྱུག་ཀློང་ཆེན་རབ་འབྱམས་ནི། །སྨོན་པའི་བསླབ་བྱ་ཚད་མེད་བཞི་
བསྒོམ་ཞིང་། །འཇུག་པའི་བསླབ་བྱ་ཕརོལ་ཕྱིན་དྲུག་སྤྱོད། །བསྡུ་ན་དཀར་
ནག་ཆོས་བརྒྱད་འདུ་ཞེས་གསུངས། །འདིར་ནི་ཕན་དང་བདེ་བ་རྣམས་བྱ་
ཞིང་། །འདིར་ཡང་མི་ཕན་ཕྱི་མར་གནོད་པ་སྤང༌། །སྲོལ་གཉིས་བསླབ་
བྱར་མ་འདུས་མེད་ཅེས་སྨྲ། །སྐྱེ་བའི་རྟེན་ནི་ལྷ་ཀླུ་འཕྲོག་མ་སོགས། །སྡིག་
ཅན་ལ་ཡང་སྐྱེ་བར་ཀླུ་སྒྲུབ་བཞེད། །ཐོགས་མེད་དེའི་རྟེན་སོ་ཐར་དགོས་
ཞེས་གསུངས། །སྤྱིར་ན་སངས་རྒྱས་ཆོས་ལ་དད་བྱེད་ཅིང་། །འབྲས་བུ་
བླ་མེད་བྱང་ཆུབ་ལ་དད་དང་། །རྒྱལ་སྲས་སྤྱོད་པ་རྒྱ་མཚོར་དད་བྱེད་ན། །
བྱང་སེམས་སྐྱེ་བར་དཀོན་མཆོག་ཏཱ་ལར་གསུངས། །ཐ་མར་ཉམས་ན་གསོ་
བའི་ཚུལ་བཤད་པ། །གང་གིས་རིགས་དང་མི་རིགས་མ་བརྟགས་པར། །
རྩོམ་མམ་ལྡོག་གམ་བཏང་སྙོམས་འཇོག་ཀྱང་རུང་། །འོས་ལས་འདས་བྱེད་
ཐམས་ཅད་ལྟུང་བའི་སྡེ། །དོན་ཆེན་བསྒྲུབ་ལ་ཆུང་བཏང་གཟུགས་བརྙན་
ཏེ༑ །ནུས་པའི་ཡུལ་མིན་ཐམས་ཅད་ལྟུང་བ་མེད། །མི་ནུས་དེར་བརྩོན་
དེ་ཡི་གཟུགས་བརྙན་ཡིན། །གཞན་ཕྱིར་ཕན་ན་ལུས་ངག་མི་དགེ་འདུན། །
21



ལེགས་བཤད་རྒྱ་མཚོར་འཇུག་པའི་གྲུ་གཟིངས།
གནང་བའི་སྐབས་ཡོད་དོན་ལ་དགེ་བ་ཡིན། །ཐུན་འདས་ཉམས་ན་འཕགས་
པ་ནམ་སྙིང་ལ། །ཐོ་རངས་གསོལ་བཏབ་རྨི་ལམ་ལྟུང་བ་འཆགས། །ལྷག་
མ་ཕུང་པོ་གསུམ་པ་ཉིན་མཚན་དུ། །ལན་གསུམ་འདོན་པས་གཞིལ་བ་ཀླུ་
སྒྲུབ་ལུགས། །སྨོན་པའི་སེམས་ནི་ནག་པོའི་ཆོས་བཞི་སྤྱད། །སེམས་ཅན་
སྙིང་ནས་བློས་བཏང་དེ་གཏོང་འགྱུར། །རྒྱུན་མི་ཆད་སྤྱོད་ངོ་ཚ་ཁྲེལ་མེད་
དང༌། །དེས་མགུ་དགའ་དང་དེ་ཉིད་ཡོན་ཏན་དུ། །ལྟ་བ་ཀུན་དཀྲིས་ཆེན་
པོས་སྡོམ་པ་འཇོམས། །ཕམ་པ་ཞེས་བརྗོད་ཆུང་དང་འབྲིང་ལ་མིན། །ཕས་
ཕམ་བྱུང་ན་སླར་བླང་འབྲིང་ནི་གསུམ། །ཐ་མགཅིག་མདུན་དངོས་པོ་བརྗོད་
པས་བཤགས། །མཐུན་པའི་གང་ཟག་མེད་ན་ཡིད་ཀྱིས་བསྡམ། །རྒྱ་ཆེན་
སྤྱོད་པའི་རིང་ལུགས་ཟླ་མེད་དོ། །འདི་འདྲའི་བྱང་ཆུབ་སེམས་ཀྱི་རྩིས་ཟིན་
ན༑ ༑གཉིད་སོགས་བག་མེད་གྱུར་ལའང་བསོད་ནམས་ཤུགས། །རྒྱུན་མི་
ཆད་འབྱུང་རྒྱལ་བའི་སྲས་སུ་འགྱུར། །གྲངས་མེད་གསུམ་བདུན་སོ་གསུམ་
བྱང་ཆུབ་ཐོབ། །བྱང་ཆུབ་སེམས་དཔའི་སེམས་བསྐྱེད་ཀྱི་བསླབ་བྱ་བཤད་
པའི་རིམ་པར་ཕྱེ་བ་སྟེ་གསུམ་པའོ།། །།
༈ ཀུན་བཟང་རྡོ་རྗེ་འཆང་དབང་སྟོན་པ་དེས། །འོག་མིན་
ཆེན་པོར་རྒྱུད་སྡེ་རྒྱ་མཚོ་གསུངས། །ཕྱིས་ནས་འབྲས་སྤུངས་སོགས་སུ་
བཟླས་ཏེ་བསྟན། །ཕྱག་རྡོར་དང་ནི་ཞུ་བའི་འཁོར་གྱིས་བསྡུས། །གྲུབ་



སྡོམ་གསུམ་དཔག་བསམ་སྙེ་མ།
ཆེན་བརྒྱད་སོགས་རྒྱ་བོད་མཁས་པས་བཀྲལ། །སྔ་འགྱུར་རིང་ལུགས་
བཀའ་གཏེར་གྲགས་པ་དང་། །གསར་མའི་བཞེད་སྲོལ་དཔག་ཏུ་མེད་ན་
ཡང་། །རྒྱུད་སྡེ་སྤྱི་ཡི་དམ་ཚིག་འདིར་འཆད་དོ། །ངོ་བོ་སྒོ་གསུམ་ཐབས་
ཤེས་ཀྱིས་ཟིན་པར། །བསྡམས་པའི་ཚུལ་ཁྲིམས་སོ་སོའི་རིང་ལུགས་
བཞིན། །དབྱེ་བ་བྱ་སྤྱོད་རྣལ་འབྱོར་བླ་མེད་བཞིར། །རྩ་ལྟུང་བཅུ་བཞི་སོ་
སོར་གྲངས་ངེས་པ། །དུས་ཀྱི་འཁོར་ལོར་བཤད་པ་གཞན་དུ་བལྟ། །བླ་
མེད་ལུགས་ལ་བརྟུལ་ཞུགས་ཉི་ཤུ་ལྔ། །རིགས་ལྔའི་སྡོམ་པ་རྩ་ལྟུང་བཅུ་
བཞི་དང་། །སྦོམ་པོ་དང་ནི་རྫོགས་པ་ཆེན་པོའི་སྲོལ། །དང་པོ་མ་ཐོབ་ཐོབ་
པའི་ཚུལ་བཤད་པ། །རྡུལ་ཚོན་དང་ནི་དེ་བཞིན་བྷ་ག་དང་། །ཀུན་རྫོབ་
དོན་དམ་བྱང་སེམས་དཀྱིལ་འཁོར་བཞིར། །བུམ་པ་གསང་བ་ཤེས་རབ་
བཞི་པའི་དབང་། །མཚན་ཉིད་ལྡན་པའི་སློབ་བུར་རིམ་པར་བསྐུར། །སད་
རྨི་གཉིད་འཐུག་སྙོམས་འཇུག་གནས་སྐབས་བཞིས། །བསྐྱེད་པའི་སྒོ་གསུམ་
ཤེས་བྱའི་དྲི་མ་སྦྱང༌། །བསྐྱེད་རིམ་གཏུམ་མོ་དཔེ་དོན་ཡེ་ཤེས་གཉིས། །
སྒོམ་དང་སྐུ་བཞི་ཐོབ་པའི་ནུས་རུང་བྱ། །དང་པོ་གནས་གསུམ་རྡོ་རྗེ་གསུམ་
བསྐྱེད་ནས། །ཐ་མ་དབང་བཞི་ཡོངས་སུ་རྫོགས་པའི་ཚེ། །རིག་འཛིན་སྡོམ་
པ་ཐོབ་ཅིང་དེ་ཡི་རྗེས། །ཁས་བླངས་སྡོམ་དང་དམ་ཚིག་བསླབ་ལ་འབད། །
བར་དུ་མི་ཉམས་བསྲུང་བའི་ཐབས་བཤད་པ། །ཐོག་མའི་བརྟུལ་ཞུགས་
23



ལེགས་བཤད་རྒྱ་མཚོར་འཇུག་པའི་གྲུ་གཟིངས།
དུས་ཀྱི་འཁོར་ལོ་ལས། །གསོད་རྫུན་རྐུ་དང་འདོད་ལོག་ཆང་འཐུང་བ། །
སྤང་བྱ་བསླབ་པའི་གཞི་ལྔ་སྤང་ཞེས་གསུངས། །ཆོ་ལོ་ཁ་ན་མ་ཐོའི་ཟས་
ཟ་དང་། །ངན་ཚིག་འབྱུང་པོ་ལྷ་མིན་ཆོས་བསླབ་པ། རྣམ་པ་ལྔ་ནི་བྱ་བ་
མིན་ལྔའོ། །བ་ལང་བྱིས་པ་སྐྱེས་པ་བུད་མེད་དང་། །མཆོད་རྟེན་བསྣུན་པ་
གསོད་པ་ལྔ་རུ་གྲགས། །དགེ་གྲོགས་རྗེ་བོ་སངས་རྒྱས་དགེ་འདུན་དང་། །
མར་ཁོང་ཁྲོ་སྒོམ་རྣམས་འཁུ་བ་ལྔ། །གཟུགས་སྒྲ་དྲི་རོ་རེག་བྱ་ཡུལ་ལྔ་
ལ༑ ༑མིག་དང་རྣ་བ་སྣ་ལྕེ་ལུས་དབང་ལྔ། །ཞེན་པར་མི་བྱེད་བརྟུལ་ཞུགས་
ཉེར་ལྔའོ། །ཐུན་མོང་གྱུར་པ་རིགས་ལྔའི་སྡོམ་པ་ལྔ། །སྨོན་འཇུག་གཉིས་
དང་ཚུལ་ཁྲིམས་རྣམ་པ་གསུམ། །སློབ་པ་སངས་རྒྱས་རྣལ་འབྱོར་སྡོམ་
པའོ། །རྡོ་དྲིལ་ཕྱག་རྒྱ་བླ་མར་བཟུང་རྡོ་རྗེ། །ནོར་ཆོས་མི་འཇིགས་བྱམས་
སྦྱིན་རིན་ཆེན་འབྱུང་། །ཕྱི་ནང་གསང་བའི་ཐེག་འཛིན་པདྨའི་རིགས། །མཆོད་
གཏོར་ལས་རིམ་འཛིན་པ་ལས་ཀྱིའོ། །ཁྱད་པར་སྲོག་གཅོད་རྡོ་རྗེའི་རིགས་
ཡིན་ཏེ། །ཞིང་བཅུ་ཚང་དང་རླུང་དང་རྟོག་པ་ཡིན། །རིན་ཆེན་རིགས་ལ་
མ་བྱིན་ལེན་པ་ནི། །ནོར་དང་བུད་མེད་ཐེག་ཆེན་ཟབ་མོའི་ཆོས། །རང་
དང་གཞན་དོན་སྒྲུབ་ལ་དགོངས་པས་གསུངས། །པདྨའི་རིགས་ལ་ལས་
ཆོས་དམ་ཚིག་དང་། །ཕྱག་རྒྱ་ཆེ་སྟེ་བུད་མེད་བསྟེན་པར་གསུངས། །ལས་
ཀྱི་རིགས་ལ་རྫུན་དུ་སྨྲ་གསུངས་པ། །བདག་དང་སེམས་ཅན་མི་དམིགས་



，
སྡོམ་གསུམ་དཔག་བསམ་སྙེ་མ།
བདེན་མེད་སྟོན། །འཁོར་ལོའི་རིགས་ལ་ཆང་དང་ཤ་ལྔ་དང་། །ཡུལ་ཀུན་
བསྟེན་གསུངས་ཕྱི་ནང་གསང་བའི་ཐེག །རིམ་པ་མ་ཉམས་སྤྱོད་པ་བླ་མེད་
ལུགས། །རྩ་བའི་ལྟུང་བ་བཅུ་བཞི་བསྟན་པ་ནི། །སློབ་དཔོན་རྣམ་གསུམ་
སྙིང་ནས་སྨོད་པ་དང༌། །བརྙས་དང་ཐུགས་དཀྲུགས་ལྟུང་བའི་སྒོ་ཀུན་
ལས། །ཤིན་ཏུ་ལྕི་ཕྱིར་འདི་ཉིད་དང་པོར་བཤད། །བླང་དོར་གནས་སྟོན་
བདེ་བར་གཤེགས་པའི་བཀའ། །བླ་མས་གསུངས་ཤིང་རང་གིས་གོ་བཞིན་
དུ༑ །ཁྱད་གསོད་མི་མཐུན་སྤྱོད་འབྲེལ་བཀའ་འདས་གཉིས། །སྤྱི་རིང་
ཉེ་དང་ནང་འདྲེས་སྤུན་ལ་ཁྲོས། །འཁོན་འཛིན་ཕྲག་དོག་བརྙས་སོགས་
གསུམ་པའོ། །སེམས་ཅན་བདེ་བ་ཀུན་དང་བྲལ་ན་བསམ། །སྙིང་ནས་
བྱམས་པ་བཏང་བ་བཞི་པའོ། །འདོད་ཆགས་སེམས་ཀྱིས་གནས་སྐབས་
མ་ཡིན་པར། །བསམ་བཞིན་ཁུ་བ་འབྱིན་དང་སེམས་ཅན་ལ། །བྱང་ཆུབ་
སེམས་བསྐྱེད་བཏང་བ་ལྔ་པ་ཡིན། །ལམ་འཚོལ་མུ་སྟེགས་ལམ་ཞུགས་
ཉན་རང་དང༌། །ལམ་ཆེན་ཐེག་ཆེན་གྲུབ་མཐར་སྨོན་ན་དྲུག །སྣོད་དང་
ཆོ་ག་མ་བྱས་མ་རྫོགས་དང་། །ཉམས་དང་ཟབ་མོས་འཇིགས་ལྔར་གསང་
སྒྲོག་བདུན། །ཕུང་ལྔ་སངས་རྒྱས་ལྔ་ལ་བརྙས་པ་ཡིས། །སྨོད་དང་གདུང་
བ་བསྐྱེད་ན་བརྒྱད་པ་ཡིན། །གཞི་ལམ་འབྲས་བུའི་རང་བཞིན་དག་པ་
ལ༑ ༑དཀྲི་བར་ཐེ་ཚོམ་ཟ་བར་དགུ་པར་བཤད། །བསྒྲལ་བའི་ཞིང་བཅུ་
ཀ5



ལེགས་བཤད་རྒྱ་མཚོར་འཇུག་པའི་གྲུ་གཟིངས།
ཚང་བ་ནུས་བཞིན་དུ། །མི་སྒྲོལ་བ་དང་བྱམས་པར་བྱེད་ན་བཅུ། །མིང་
སོགས་བྲལ་ལ་དངོས་དང་དངོས་མེད་རྟོག །རྟོག་གེས་འཇལ་བར་བྱེད་ན་
བཅུ་གཅིག་པའོ། །དད་གསུམ་ལྡན་པའི་སེམས་ཅན་དོན་མི་བྱེད། །སེམས་
མི་བསྲུང་དང་བསླུ་བ་བཅུ་གཉིས་པ། །སྐབས་བབས་ཡོ་བྱད་ལོངས་སྤྱོད་
དམ་ཚིག་རྫས། །དུས་ཚོད་འབྲེལ་ཀྱང་མི་བསྟེན་བཅུ་གསུམ་པ། །སྤྱི་དང་
བྱེ་བྲག་ལ་ལྟོས་ཤེས་རབ་མ། །ངོས་ལྐོག་སྙིང་ཚིམ་སྨད་གོ་བཅུ་བཞི་པའོ། །
ད་ནི་ཡན་ལག་སྦོམ་པོའི་ལྟུང་བ་བཤད། །དབང་དང་དམ་ཚིག་མ་སྨིན་རིག་
མ་བསྟེན། །ཚོགས་ཀྱི་འཁོར་ལོའི་དུས་སུ་ལུས་ངག་རྩོད། །མ་གསུངས་
རིག་མར་རང་སྟོབས་བདུད་རྩི་ལེན། །སྣོད་ལྡན་སློབ་མར་གསང་སྔགས་
མི་སྟོན་དང་། །དད་ལྡན་ཆོས་འདྲི་བ་ལ་ཆོས་གཞན་སྟོན། །ཉན་ཐོས་ནང་
དུ་ཞག་བདུན་ལོངས་པར་བསྡད། །རྣལ་འབྱོར་ཡེ་ཤེས་མི་ལྡན་སྔགས་པར་
རློམ། །སྣོད་མིན་ལ་བཤད་ཡན་ལག་ལྟུང་བ་བརྒྱད། །བསྙེན་སོགས་མ་
བྱས་དབང་རབ་ལས་སོགས་འཇུག །ཕྱི་ཆོས་མོས་ལ་ལུས་ཀྱི་ཕྱག་རྒྱ་
བསྟན། །སྡོམ་པ་གཉིས་ཀྱི་བཅས་ལས་དགོས་མེད་འདའ། །ཞེས་སོགས་
སྦོམ་པོའི་ལྟུང་བ་དུ་མ་རྣམས། །ཡོད་ཀྱང་ཉེས་པ་ཆུང་ཞེས་དུས་འཁོར་
བཤད། །ཁྱད་པར་སྔ་འགྱུར་རྫོགས་པ་ཆེན་པོའི་སྲོལ། །རྩ་བ་བླ་མའི་སྐུ་
གསུང་ཐུགས་གསུམ་ལ། དགུ་དགུར་ཕྱེ་བ་ཉི་ཤུ་རྩ་བདུན་དང་། །ཡན་
26



སྡོམ་གསུམ་དཔག་བསམ་སྙེ་མ།
ལག་དམ་ཚིག་ཉི་ཤུ་རྩ་ལྔ་ནི། །ཏ་ན་ག་ཎ་མ་བྱིན་ལེན་དང་རྫུན། །ངག་
འཁྱལ་རྣམས་ནི་སྤྱད་པར་བྱ་བ་ལྔ། །འདོད་ཆགས་ཞེ་སྡང་གཏི་མུག་ང་རྒྱལ་
དང༌། ཕྲག་དོག་ལྔ་ནི་མི་སྤང་དམ་ཚིག་ལྔ། །དྲི་ཆེན་དྲི་ཆུ་རཀྟ་ཚྭ་ས་དང་། །
རྡོ་རྗེ་ཟིལ་པ་དང་དུ་བླང་བ་ལྔ། །ཕུང་ལྔ་འབྱུང་ལྔ་ཡུལ་ལྔ་དབང་པོ་ལྔ། །
ཁ་དོག་ལྔ་རྣམས་ལྷ་རུ་ཤེས་པ་ལྔ། །དེ་བཞིན་གཤེགས་དང་རྡོ་རྗེ་རིན་པོ་
ཆེ༑ ༑པདྨ་ལས་རིགས་བསྒྲུབ་བྱ་ལྔརྣམས་ནི། །དུས་ཚོད་འབྲེལ་བའི་སྤྱོད་
པས་དགོངས་པ་བླང༌། །དེ་སོགས་དམ་ཚིག་རྣམ་གཞག་མང་གསུངས་
པ༑ ༑རྩ་བ་ཡན་ལག་བཅས་འདིར་མ་འདུས་མེད། །མདོར་ན་རང་ལུས་
རྡོ་རྗེ་གསུམ་ཤེས་ན། །སྔགས་ཀྱི་དམ་ཚིག་ས་པ་འབུམ་སྡེ་འདུས། །སྐྱེ་
བའི་རྟེན་ནི་ཉིན་བཞིན་བྲམ་ཟེ་གསོད། །མཚམས་མེད་ལྔ་བྱེད་ལ་སོགས་
ཀུན་ལའོ། །ཐ་མར་ཉམས་ན་གསོ་བའི་ཚུལ་བཤད་པ། ལྟུང་མཚམས་མི་
ཤེས་བླ་མ་སོགས་མི་གུས། །བག་མེད་སྤྱོད་ཅིང་ཉོན་མོངས་མང་བ་བཞི། །
ལྟུང་བ་འབྱུང་བའི་སྒོ་བཞིར་ཐོགས་མེད་བཞེད། །དེ་ཡི་གཉེན་པོར་བསླབ་
བྱར་བསླབ་པ་དང། །ཀུན་ལ་གུས་བསྐྱེད་རྟག་པར་དྲན་ཤེས་བསྟེན། །
ཉོན་མོངས་གང་ཆེའི་གཉེན་པོ་འབད་དེ་བསླབ། །སྤང་བྱ་བཞིའི་སྟེང་བརྗེད་
ངས་དྲན་མི་གསལ། །གཉིས་བསྣན་དམ་ཚིག་ཉམས་པའི་རྒྱུ་དྲུག་ཅེས། །
པལ་ལྡན་སྡོམ་པའི་རྒྱུད་ལས་གསལ་བར་གསུངས། །ཀུན་ལ་ཡུལ་བསམ་
27



ལེགས་བཤད་རྒྱ་མཚོར་འཇུག་པའི་གྲུ་གཟིངས།
སྦྱོར་བ་མཐར་ཐུག་གམ། །ཀུན་སློང་ཉོན་མོངས་གང་འགལ་དེར་ཤེས་དང། །
ལུས་ངག་སྦྱོར་བྱས་དངོས་གཞི་བར་ཆོད་པ། །མ་འཁྲུལ་སྤྱད་དང་འགྱོད་
མེད་བཤགས་ཚད་འདས། །ཕམ་པ་ཞེས་བརྗོད་དངོས་གཞི་མ་ཚང་ན། །
ཐུན་འདས་ལྟུང་བ་ཞེས་བརྗོད་ལྷག་མ་ལྟར། །རིམ་པ་དམན་ན་སྦོམ་པོ་
ལྟུང་བྱེད་དང༌། །ཉེས་བྱས་ལྟུང་བའི་གཟུགས་བརྙན་ཤེས་པར་བྱ། །ན་དང་
དབང་ཉམས་བྱ་བ་གཞན་གྱིས་དང་། །དོན་ཆེན་སྐྱེ་མེད་བརྟན་དང་དགོས་
ལྡན་དང༌། །ནུས་མེད་གནང་དང་བཀའ་བསྒོམ་བར་ཆད་ལས། །ཉེས་པ་
མེད་ཅེས་སྙིང་པོ་རྒྱན་ལས་གསུངས། །དེ་ལྟར་ཉིན་མཚན་ཐུན་ལ་ལན་
དྲུག་ཏུ། །སྤང་བླང་དམ་ཚིག་གནས་ལ་སྒྲིམས་ཏེ་དཔྱད། །དྲུག་ཆ་འདས་
ན་ཐུན་ཚོད་འདས་ཞེས་བྱ། །ཞག་གཅིག་ཟླ་གཅིག་ལོ་གཅིག་ལོ་གཉིས་
འདས། །འགལ་ཉམས་འདས་རལ་ཞེས་བརྗོད་དེ་དག་ཀྱང་། །སྙིང་ནས་
བཤགས་ན་གསོར་རུང་ཕྱི་རིམ་ལྕི། །ལོ་གསུམ་འདས་ན་གསོར་མི་རུང་
བ་ཡིན། །དབང་བདུན་ཐོབ་ལ་ལྷ་གྲངས་རེ་རེ་ལ། །བཟླས་པ་སུམ་ཁྲི་
དྲུག་སྟོང་བྱས་པས་སྦྱང་། །བུམ་གསང་ཐོབ་ཉམས་སྔོན་དུ་ཆད་ལས་སྦྱང་། །
དེ་རྗེས་དཀྱིལ་འཁོར་ཞུགས་ལ་དབང་བཞི་ལེན། །ཤེར་དབང་ཚིག་དབང་
ཐོབ་ཉམས་བསྐྱེད་རིམ་དང༌། །འཕོ་མེད་ཚུལ་ཁྲིམས་རྫོགས་པའི་རིམ་པ་
དང༌། །རང་རྒྱུད་བྱིན་རླབས་མ་གཏོགས་གཞན་མི་འདག །འགལ་ན་ཚོགས་



སྡོམ་གསུམ་དཔག་བསམ་སྙེ་མ།
འཁོར་ཉམས་ན་བདོག་པས་བསྐང་། །འདས་ན་བུ་དང་ཆུང་མ་ནོར་སོགས་
དང་། །རལ་ན་རང་གི་སྲོག་གིས་གསོ་བར་བཤད། །སྙིང་པོ་རྒྱན་ལས་གསོ་
བའི་ཆོ་ག་ནི། །ཚོགས་ཞིང་ལ་བཤགས་དྲལ་བའི་སྔགས་རྒྱ་དང་། །བཀྲུ་
བའི་རིམ་པ་གཏུམ་མོའི་མེས་སྲེག་དང་། །མི་དམིགས་བསྒོམ་དང་དབང་
བཞི་བླང་བ་དང༌། །ཚོགས་སུ་ཞུ་དང་རྟེན་ལ་སྨེ་བ་དང་། །མཎྜལ་འབུལ་
དང་མཆོད་རྟེན་བྱ་བ་དང༌། །མེ་ལ་སྦྱང་དང་གཏོར་མ་གཏོང་བ་དང༌། །
གསང་སྔགས་བཟླ་དང་ཟབ་མོའི་བསམ་གཏན་དང་། །སྲོག་སྐྱོབ་བཀའ་
ཀློག་བླ་མ་བསྟེན་པ་དང། །བདག་འཇུག་རྒྱལ་བའི་ཡིག་བརྒྱ་དུས་བཟང་
བཟླ། །ཕུང་པོ་གསུམ་པ་རྡོར་སེམས་བླ་མ་དང་། །ཐིག་ལེ་ཕྲ་མོའི་རྣལ་
འབྱོར་བསྒོམ་པས་གསོ། །གླང་ཆེན་རབ་འབོག་རྒྱུད་ལས་གསུངས་པ་ཡི། །
རྣལ་འབྱོར་སྤྱི་ཁྲུས་འགྱོད་ཚངས་དོང་སྤྲུག་གི །བཤགས་པས་མི་འདག་
མེད་ཕྱིར་ཉམས་སུ་བླང་། །མ་བཤགས་ཚེ་འདིར་ཡིད་མི་འོང་བས་མནར། །
ཕྱི་མ་རྡོ་རྗེའི་དམྱལ་བ་ཞེས་བྱ་བ། །མནར་མེད་དོ་ཟླ་མེད་པའི་གནས་སུ་
སྐྱེ༑ ༑མ་ཉམས་རིང་མཐའ་སྐྱེ་བ་བཅུ་དྲུག་གམ། །མྱུར་ན་ཚེ་འདིའམ་འཆི་
ཁ་བར་དོ་རུ། །ཐུན་མོང་གྲུབ་པ་བརྒྱད་དང་དབང་ཕྱུག་བརྒྱད། །མཆོག་
གི་དངོས་གྲུབ་ཁ་སྦྱོར་བདུན་ལྡན་ཐོབ། །དེ་ཕྱིར་རང་གཞན་དོན་གཉིས་
ལྷུན་གྱིས་གྲུབ། །གསང་སྔགས་རིག་འཛིན་སྡོམ་པའི་རིམ་པར་ཕྱེ་བ་སྟེ་



།།
ལེགས་བཤད་རྒྱ་མཚོར་འཇུག་པའི་གྲུ་གཟིངས།
བཞི་པའོ།།
༈ དེ་ལྟའི་སྡོམ་གསུམ་གང་ཟག་རྒྱུད་གཅིག་ལ། །རང་ལྡོག་
མ་འདྲེས་དགག་དགོས་ཡོངས་སུ་རྫོགས། །ངོ་བོ་གནས་འགྱུར་ཡོན་ཏན་
ཡར་ལྡན་པས། །གནད་ཀྱིས་མི་འགལ་དུས་སྐབས་གང་གཙོར་སྤྱད། །དེ་
ཡང་བླ་ཡུལ་བསམ་པ་ཆོ་ག་རྣམས། །སོ་སོར་ངེས་ཕྱིར་རང་སྡོག་མ་འདྲེས་
ཡིན། །དགག་བྱ་ཉོན་མོངས་དགོས་པ་མི་འཆིང་བར། །རང་རང་ལམ་གྱི་
ངོས་ནས་ཡོངས་སུ་རྫོགས། །སློང་བསྒྱུར་ལམ་དུ་བྱེད་པ་སོ་སོ་ཡང་། །ཉོན་
མོངས་རང་མཚན་སྤོང་བར་མཁས་རྣམས་མཐུན། །སོ་ཐར་ཀུན་སློང་སེམས་
བསྐྱེད་ཀྱིས་ཟིན་ན། །ཉེས་སྤྱོད་སྡོམ་པ་ཞེས་བྱའི་ཚུལ་ཁྲིམས་ཡིན། །དབང་
ཐོབ་རྡོ་རྗེ་འཛིན་པའི་སྡོམ་པར་འགྱུར། །དེ་ཕྱིར་ངོ་བོ་གནས་འགྱུར་ཡིན་
ནོ་ཞེས། །འབུམ་ཕྲག་ལྔ་པའི་ལུང་གིས་གསལ་བར་གྲུབ། །འཇིག་རྟེན་
རྣལ་འབྱོར་རྣལ་འབྱོར་བློ་ཁྱད་ཀྱིས། །གོང་མ་གོང་མས་གནོད་ཕྱིར་འོག་
མ་ཡི། །ཡོན་ཏན་ཡར་ལྡན་འོག་མ་ཟིལ་གྱིས་གནོན། །འདུ་ཤེས་གསུམ་
གྱིས་འཁྲིག་ན་རྣལ་འབྱོར་དེ། །ཡུལ་བསམ་སྦྱོར་བ་མཐར་ཐུག་མ་ཚང་
བས། །རྨི་ལམ་ཇི་བཞིན་གནད་ཀྱིས་འགལ་མི་སྲིད། །སྡིག་ཏོ་མི་དགེའི་
ཕྱོགས་དང་ཚོགས་པའི་གསེབ། །འོག་མ་གཙོར་སྤྱོད་འདོད་པས་དབེན་
པ་དང་། །སྤྱོད་པའི་དུས་དང་དབེན་པར་གསང་སྔགས་སྤྱད། །ནང་མ་འདོམ་
3



སྡོམ་གསུམ་དཔག་བསམ་སྙེ་མ།
ན་མ་འདྲེས་ཡོངས་རྫོགས་བསྲུང་། །འདོམ་ན་དགག་དགོས་བརྩི་ཞེས་མཁས་
རྣམས་བཞེད། ལས་དང་པོ་དང་རྣལ་འབྱོར་གྲུབ་ཐོབས་དང༌། །ཐམས་
ཅད་མཁྱེན་པའི་སྤྱོད་པ་གང་ཡིན་པ། །དུས་ཚོད་འབྲེལ་བར་དགོས་ཞེས་
དུས་འཁོར་བཤད། །ཡོན་ཏན་གཞི་རྟེན་སོ་ཐར་གང་ནུས་སྟེང་། །བྱང་
ཆུབ་སེམས་བསྐྱེད་སྔགས་ཀྱི་ཡན་ལག་ཡིན། །སྨིན་བྱེད་དབང་ཐོབ་སྡོམ་
གསུམ་མིག་ལྟར་བསྲུང་། །གདན་གསུམ་ལྷ་རུ་ཤེས་པའི་བསྐྱེད་རིམ་
དང༌། །མཚན་བཅས་མཚན་མ་མེད་པའི་རྫོགས་རིམ་བསྒོམ། །ཉེ་རྒྱུའི་སྤྱོད་
པས་རིམ་བཞིན་མཚམས་སྦྱར་ན། །འདི་འམ་འཆི་ཁ་དང་ནི་བར་དོ་རུ། །
རང་བཞིན་སྤྲུལ་སྐུའི་ཞིང་དུ་རྫོགས་འཚང་རྒྱ། །སྡོམ་གསུམ་སྤྱིར་དཔྱད་
པའི་རིམ་པར་ཕྱེ་བ་སྟེ་ལྔ་པའོ།། །།
། དེང་སང་མ་སྦྱངས་མུ་ཅོར་སྨྲ་བ་བརྒྱས། །རང་གི་ཡེ་
ཤེས་རྡུལ་ཙམ་མ་རྟོགས་པར། །རང་བཟོའི་ཆོ་གས་རྨོངས་རྣམས་ཚིམ་པའི་
དུས། །སྐྱབས་དེ་བསམས་ཀྱིན་སྙིང་ནས་མཆི་མ་བཀུ། །མདོ་སྔགས་ལམ་
རྣམས་མུ་མེད་འགྲོ་བའི་ཕྱིར། །ཚང་ལ་མ་ནོར་ལམ་འདི་རྒྱལ་བས་གསུངས། །
གངས་ཅན་འདི་ན་དེ་དག་ཕྱོགས་རེ་འཛིན། །གཅིག་ཏུ་སེམས་ཀྱང་སྡོམ་
གསུམ་མིང་ཙམ་ལུས། །འདི་ནི་མཁས་གྲུབ་དུ་མའི་ལེགས་བཤད་ལས། །
སྒྲིམས་པོའི་བློ་ཡིས་ཕྱོགས་གཅིག་དག་ཏུ་བཀོད། །དེ་ཕྱིར་ནོངས་པའི་དྲི་



ལེགས་བཤད་རྒྱ་མཚོར་འཇུག་པའི་གྲུ་གཟིངས།
མ་མེད་སྙམ་རློམ། །དགེ་དེས་ཀུན་བཟང་གོ་འཕང་མྱུར་ཐོབ་ཤོག །ཅེས་
སྡོམ་གསུམ་རྣམ་ངེས་ཚིག་གིས་རིམ་པར་ཕྱེ་བ་འདི་གངས་རིའི་ཕྲེང་བས་
བསྐོར་བའི་ཡུལ་ལྗོངས་ལྷོ་ཕྱོགས་ཀྱི་རྒྱུད་དང་བྱུང་བ་ངེས་པར་འབྱུང་བའི་
བསམ་པ་ཅན་མངའ་རིས་ཀྱི་པཎྜི་ཏ་པདྨ་དབང་གི་རྒྱལ་པོས་བཀོད་པ།
ཕྱོགས་དུས་ཐམས་ཅད་དུ་རང་བཞིན་རྫོགས་པ་ཆེན་པོའི་བསྟན་པ་ལ་བྱ་
བ་བྱེད་ནུས་པར་གྱུར་ཅིག། །།
3



སྡོམ་གསུམ་དཔག་བསམ་སྙེ་མ།
༄༅། །སྡོམ་པ་གསུམ་རྣམ་པར་ངེས་པའི་བསྟན་བཅོས་ཀྱི་
འགྲེལ་པ་ལེགས་བཤད་ངོ་མཚར་དཔག་
བསམ་གྱི་སྙེ་མ་ཞེས་བྱ་བ།
སངས་རྒྱས་དང་བྱང་ཆུབ་སེམས་དཔའ་ཐམས་ཅད་ཀྱི་བདག་ཉིད་དཔལ་
ལྡན་བླ་མ་དམ་པའི་ཞབས་ཀྱི་རྡུལ་དྲི་མ་མེད་པ་ལ་ཕྱག་འཚལ་ཞིང་སྐྱབས་
སུ་མཆིའོ།།
གང་སྐུའི་གསང་བ་བརྟན་གཡོ་ཀུན་ཁྱབ་གདུལ་བྱའི་མོས་ངོར་ཅིར་ཡང་
འཆར་བ་སྤྲུལ་པའི་སྐུ།།
གསུང་གསང་བརྗོད་བྲལ་ནཱ་དའི་རང་བཞིན་མཐའ་དག་འགྲོ་བའི་སྒྲ་སྐད་
རྗེས་འཇུག་ལོངས་སྤྱོད་རྫོགས།།
ཐུགས་ཀྱི་གསང་བ་བདེ་ཆེན་འོད་གསལ་འགྱུར་བ་མི་མངའ་དམིགས་པ་
ཀུན་བྲལ་ཆོས་ཀྱི་སྐུ།།
གསང་གསུམ་དབྱེར་མེད་ཡེ་ཤེས་རྡོ་རྗེ་གཏེར་ཆེན་བླ་མའི་ཞབས་ཀྱི་པདྨོར་
ཕྱག་བགྱིའོ།། ༡
སྐུ་གསུམ་བདག་ཉིད་དག་པ་གཉིས་ལྡན་དོན་གཉིས་མཐར་ཕྱིན་རྫོགས་
སངས་རྒྱས།།



ལེགས་བཤད་རྒྱ་མཚོར་འཇུག་པའི་གྲུ་གཟིངས།
དོན་དམ་བརྗོད་བྲལ་རྣམ་བྱང་བདེན་པ་གསུང་རབ་རྣམ་པར་སྟོན་པའི་
ཆོས།།
རིག་གྲོལ་གཉིས་ལྡན་རྒྱལ་སྲས་དགེ་འདུན་ཉན་རང་འཕགས་པ་གཉིས་
དང་བཅས།།
མ་ལུས་འགྲོ་བའི་སྐྱབས་དང་མགོན་གྱུར་སྐྱབས་གནས་དཀོན་མཆོག་
གསུམ་ལ་འདུད།། ༢
རྒྱལ་ཀུན་མཁྱེན་བརྩེ་ནུས་པའི་ངོ་བོ་ཉིད།།
བགྲང་ཡས་དཀྱིལ་འཁོར་འཁོར་ལོར་རྟག་འཆར་ཡང་།
ཞིང་འདིར་སློབ་དཔོན་ཚུལ་བཟུང་ཐེག་མཆོག་གི།
སྟོན་པ་མཚུངས་མེད་པདྨ་ཀ་ར་རྒྱལ།། ༣
ཚུལ་གནས་བྱང་ཆུབ་སེམས་ཀྱི་ས་གཞི་ལ།།
སྨིན་གྲོལ་བདུད་རྩིའི་ཆུ་ཀླུང་ཆེར་འབབ་ཅིང།།
ལུང་རིགས་རྦ་རླབས་གཡོ་བས་ལུས་ཅན་གྱི།།
གདུང་སེལ་བཤེས་གཉེན་ཚོགས་ཀུན་ཕྱག་གི་གནས།། ༤
ཁྱད་པར་ལྔ་རིག་མཁྱེན་པའི་དཀྱིལ་འཁོར་རྒྱས།།



སྡོམ་གསུམ་དཔག་བསམ་སྙེ་མ།
འཆད་རྩོད་རྩོམ་པའི་འོད་སྟོང་འཕྲོ་བ་ཅན།།
ཐུབ་བསྟན་ཡངས་པའི་མཁའ་ལ་རྟག་འཆར་བ།།
པཎ་ཆེན་པདྨ་དབང་གི་རྒྱལ་པོས་སྐྱོངས།། ༥
མདོ་རྒྱུད་བསྟན་པའི་ཉམས་ལེན་སྡོམ་པ་གསུམ།།
རྣམ་པར་ངེས་པའི་འགྲེལ་པ་ལེགས་བཤད་ཀྱི།།
རྩ་བརྟན་ངོ་མཚར་ཕན་བདེའི་འབྲས་སྨིན་པའི།།
ལྷ་ཡི་དཔག་བསམ་སྙེ་་དིང་འདིར་འཁྲུངས།། པ
གང་འདི་མང་ཐོས་ལུང་རིགས་ལྡེ་མིག་གིས།།
མདོ་སྔགས་གྲུབ་མཐའི་སྒོ་བརྒྱ་རབ་ཕྱེ་ནས།།
ཐར་མཆོག་རིན་ཆེན་ཁང་པར་འཇུག་འདོད་ལ།།
ཤིང་རྟའི་ལམ་སྲོལ་དབྱེའོ་དགའ་བས་ཉོན།། ༧
ཞེས་མཆོད་པར་བརྗོད་ཅིང་རྩོམ་པར་དམ་བཅའ་བ་སྔོན་དུ་བཏང་
ནས། འདིར་སྟོན་པ་ཡང་དག་པར་རྫོགས་པའི་སངས་རྒྱས་བཅོམ་ལྡན་
འདས་ཐབས་མཁས་ལ་ཐུགས་རྗེ་ཚད་མེད་པ་དང་ལྡན་པ་འདིས་བསྐལ་
པ་དཔག་ཏུ་མེད་པའི་སྔོན་རོལ་དུ་མངོན་པར་སངས་རྒྱས་ནས་དེ་བཞིན་
35



ལེགས་བཤད་རྒྱ་མཚོར་འཇུག་པའི་གྲུ་གཟིངས།
གཤེགས་པའི་རྣམ་པར་རོལ་པ་ཚད་མེད་པའི་སྒྲོན་མ་བཀོད་ དེ། འགྲོ་བ་
རྣམས་ཇི་ལྟར་འཚམས་པས་འདུལ་བའི་དོན་བསམ་གྱིས་མི་ཁྱབ་པ་རྒྱུན་
ཆད་མེད་ཅིང་ལྷུན་གྱིསགྲུབ་པར་མཛད་པ་ལས། ཞིང་ཁམས་འདིའི་གདུལ་
བྱ་ལས་བརྩམས་ཏེ། སླར་ཡང་འཚང་རྒྱ་བའི་ཚུལ་བསྟན་ནས། ཆོས་ཕུང་
བརྒྱད་ཁྲི་བཞི་སྟོང་གསུངས་པ་ཡང་བསྡུ་ན། ཉན་རང་དང་། བྱང་ཆུབ་
སེམས་དཔའ་དང༌། རྣམ་པ་ཐམས་ཅད་མཁྱེན་པ་ཉིད་ཀྱི་གོ་འཕང་ལ་
སེམས་ཅན་རྣམས་འགོད་པའི་ཕྱིར།ཉན་ཐོས་ཀྱི་དོན་དུ་གསུངས་པ་ཐེག་
དམན་གྱི་སྡེ་སྣོད་གསུམ་དང་། བྱང་སེམས་ཀྱི་དོན་དུ་གསུངས་པ་ཐེག་ཆེན་
ཕ་རོལ་ཏུ་ཕྱིན་པའི་སྡེ་སྣོད་གསུམ་ སྟེ།རྒྱུའི་ཐེག་པའི་སྡེ་སྣོད་གསུམ་དང་།
ཐུན་མིན་རིག་པ་འཛིན་པའི་སྡེ་སྣོད་དང་བཞིར་འདུ་བ་ཡིན་ཏེ། ཀུན་བྱེད་
ལས། འདོད་ཆགས་འདུལ་བའི་གཉེན་པོར་གསུངས་པ་ནི། །འདུལ་བའི་
སྡེ་སྣོད་ཉི་ཁྲི་ཆིག་སྟོང་གསུངས། །ཞེ་སྡང་འདུལ་བའི་གཉེན་པོར་གསུངས་
པ་ནི། །མདོ་སྡེའི་སྡེ་སྣོད་ཉི་ཁྲི་ཆིག་སྟོང་གསུངས། །གཏི་མུག་འདུལ་བའི་
གཉེན་པོར་གསུངས་པ་ནི། །མངོན་པའི་སྡེ་སྣོད་ཉི་ཁྲི་ཆིག་སྟོང་གསུངས། །
ཐམས་ཅད་འདུལ་བའི་གཉེན་པོར་གསུངས་པ་ནི། །སྡེ་སྣོད་བཞི་པ་ཉི་ཁྲི་
ཆིག་སྟོང་གསུངས། །ཞེས་འབྱུང་ཞིང་། དེ་བཞིའི་ཉམས་སུ་བླང་བྱ་ཐམས་
ཅད་ཀྱང་། སྡོམ་པ་གསུམ་གྱི་ཉམས་ལེན་གྱི་ཁོངས་སུ་འདུ་སྟེ། འདི་ལྟར་
༣



སྡོམ་གསུམ་དཔག་བསམ་སྙེ་མ།
ཉན་ཐོས་ཀྱི་འདུལ་བ་དང་ཐུན་མོང་བའི་བསྟན་པའི་ཉམས་ལེན་སོ་ཐར་
དུ་དང་། ཐེག་ཆེན་ཕ་རོལ་ཏུ་ཕྱིན་པ་དང་ཐུན་མོང་པའི་བསྟན་པའི་ཉམས་
ལེན་བྱང་སྡོམ་དུ་དང་། རྡོ་རྗེ་ཐེག་པ་ཐུན་མོང་མ་ཡིན་པའི་བསྟན་པའི་ཉམས་
ལེན་རིག་འཛིན་སྔགས་ཀྱི་སྡོམ་པའི་ནང་དུ་འདུ་བའི་ཕྱིར་རོ། །དེ་བས་ན་
སྡོམ་པ་གསུམ་དང། དེའི་བསླབ་བྱ་ལ་རྫོགས་པར་སློབ་པའི་ཁོངས་སུ་མདོ་
སྔགས་ཀྱི་བསྟན་པ་མཐའ་ དག་གི་ཉམས་ སུ་བླང་བྱ་མ་ལུས་པ་ཡོངས་སུ་
ཚང་བར་གཟིགས་ནས། བདག་ཉིད་ཆེན་པོ་ས་སྐྱ་པཎྜི་ཏ་སོགས་མཁས་
མཆོག་མང་པོས་ཀྱང་སྡོམ་པ་གསུམ་གྱི་རྣམ་བཞག་ལུང་དང་མཐུན་ཅིང་
རིགས་པས་གྲུབ་པའི་བསྟན་བཅོས་ཀྱིས་བསྟན་པ་གསལ་བར་མཛད་ལ།
ཁྱད་པར་འདིར་རྗེ་བཙུན་འཇམ་དཔལ་དབྱངས་ཆོས་ཀྱི་རྒྱལ་པོའི་ཚུལ་
བཟུང་བ་མངའ་བདག་ཁྲི་སྲོང་ལྡེའུ་བཙན་ཞེས་ཁ་བ་ཅན་གྱི་ལྗོངས་འདིར་
ཐུབ་བསྟན་གསར་དུ་འདྲེན་པའི་ཤིང་རྟ་པ་ཆེན་པོ་དེ་ཉིད་ཀྱི་ཡང་སྲིད།
བསྟན་པ་ལ་ཞུགས་པ་ཡོངས་སུ་རྫོགས་པའི་རྟེན་དགེ་སློང་རྡོ་རྗེ་འཛིན་པ།
སྤྱིར་མདོ་སྔགས་རིག་གནས་དང་བཅས་པ་དང་། ཁྱད་པར་སྔ་འགྱུར་བཀའ་
གཏེར་རྒྱ་མཚོའི་ཕ་རོལ་ཏུ་གཤེགས་པའི་མཁས་པ་ཆེན་པོ། ལས་འཕྲོ་
བཟང་བོས་རང་གཏེར་གྱི་བཀའ་བབས་ཤིང་། མདོར་ན་ཐོས་བསམ་སྒོམ་
གསུམ་མཐར་ཕྱིན་པས་རང་རྒྱུད་གྲོལ་ནས། གཞན་དོན་འཆད་རྩོད་རྩོམ་
37



ལེགས་བཤད་རྒྱ་མཚོར་འཇུག་པའི་གྲུ་གཟིངས།
པའི་ཕྲིན་ལས་ལ་དབང་འབྱོར་པ་མངའ་རིས་གློ་བོའི་པཎྜི་ཏ་ཆེན་པོ་པདྨ་
དབང་རྒྱལ་རྡོ་རྗེ་གྲགས་པ་རྒྱལ་མཚན་དཔལ་བཟང་པོ་ཞེས་རིག་པ་དང་
གྲོལ་བའི་སྤོབས་པ་མཆོག་ཏུ་དགེ་བ་གང་གི་ཞལ་སྔ་ནས་སྡོམ་པ་གསུམ་
གྱི་བསྟན་བཅོས་ལེགས་བཤད་རྨད་དུ་བྱུང་བ་འདི་ཉིད་མཛད་ཅིང་། དེས་
རང་གི་གཅུང་རིག་འཛིན་རྗེ་ནས། བྱང་བདག་ཡབ་སྲས། ཆོས་དབང་ལྷུན་
གྲུབ། གསང་བདག་འཕྲིན་ལས་ལྷུན་གྲུབ་ཀྱི་བར་རིམ་པར་བརྒྱུད་ནས།
དེ་ལ་བདག་ཅག་གི་རྩ་བའི་བླ་མ་ཤེས་བྱ་ཐམས་ཅད་མཁྱེན་ཅིང་རྡོ་རྗེ་ཐེག་
པའི་ལམ་གྱིས་དངོས་གྲུབ་བརྙེསཔས་ཡང་དལམ་གྱིས་མཁན་མཚན་བརྗོད་
པར་དཀའ་བ་གཏེར་ཆེན་ཆོས་ཀྱི་རྒྱལ་པོས་གསན་པ་ནི་ལུང་གི་བརྒྱུད་པ་
ཡིན་ལ། སྡོམ་པ་གསུམ་སོ་སོའི་བརྒྱུད་པའི་རིམ་པ་ནི། རང་རང་གི་སྐབས་
དེ་དང་དེར་འཆད་པར་འགྱུར་བ་ལས་ཤེས་པར་བྱའོ།། དེས་ན་འདིར་གང་
བཤད་པར་བྱ་བའི་ཆོས་ནི། སྡོམ་པ་གསུམ་རྣམ་པར་ངེས་པའི་བསྟན་བཅོས་
འདིའོ། །
དེ་ཇི་ལྟར་འཆད་པའི་ཚུལ་ལ་གསུམ་སྟེ། བསྟན་བཅོས་ཀྱི་མཚན་
དང༌། མཚན་དེ་ལྡན་གྱི་བསྟན་བཅོས་དངོས།བསྟན་བཅོས་ཇི་ལྟར་བརྩམས་
པའི་མཛད་བྱང་ངོ་། དང་པོ་ནི། རང་བཞིན་རྫོགས་པ་ཆེན་པོའི་ལམ་གྱི་ཆ་
ལག་སྡོམ་པ་གསུམ་རྣམ་པར་ངེས་པ་ཞེས་བྱ་བའི་བསྟན་བཅོས། ཞེས་
3



སྡོམ་གསུམ་དཔག་བསམ་སྙེ་མ།
གླེགས་བམ་གྱི་ཞལ་བྱང་དུ་སྨྲས་ཏེ། རང་བཞིན་རྫོགས་པ་ཆེན་པོ་ནི། སེམས་
ཉིད་ཡེ་ནས་སངས་རྒྱས་པའི་རང་བཞིན་དུ་བསྟན་པ་སྟེ། དེ་གཏན་ལ་
འབེབས་པའི་ལམ་ཚང་ལ་མ་ནོར་བ་ནི་གསང་ཆེན་བླ་ན་མེད་པ་ཨ་ཏི་ཡོ་
གའི་ཐེག་པ་ཡིན་ཅིང་། དེར་མ་ཟད་འདིའི་ལམ་སྟེགས་སུ་གྱུར་པའི་ཨ་
ནུ་སོགས་མདོ་སྔགས་ཀྱི་ཐེག་པ་ཇི་སྙེད་པ་ཐམས་ཅད་ཀྱང་། དངོས་བརྒྱུད་
གང་རུང་གི་སྒོ་ནས་ དེ་ཉིད་རྟོགས་བྱེད་དུ་འགྲོ་བའི་ཕྱིར། རྒྱལ་བའི་བསྟན་
པ་མཐའ་ དག་རྫོགས་པ་ཆེན་པོའི་ལམ་གྱི་ཆ་རྐྱེན་ཡིན་པའི་གནད་ཀྱིས། དེ་
ཐམས་ཅད་ཀྱི་ཉམས་སུ་བླང་བྱའི་རྩ་བའམ་སྙིང་པོ་སྡོམ་པ་གསུམ་གྱི་ཉམས་
ལེན་ཀྱང་དེར་འགྱུར་ཞིང༌། སྡོམ་པ་གསུམ་ནི་རྡོ་རྗེ་རྩེ་མོ་ལས། སོ་སོ་ཐར་
དང་བྱང་ཆུབ་སེམས། །རིག་འཛིན་སྔགས་ཀྱི་སྡོམ་པའོ། །ཞེས་པ་ལྟར་ཡིན་
ལ༑ དེ་གསུམ་གྱི་དོན་སྒྲོ་སྐུར་དང་བྲལ་བར་གཏན་ལ་ཕབ་པས་ན་རྣམ་
པར་ངེས་པའོ། །བསྟན་བཅོས་ནི། འདིར་རྩོམ་པ་པོ་རྣམ་གཡེང་མེད་ པའི་
ཡིད་ཅན་གྱིས་ཐར་པ་ཐོབ་པའི་ཐབས་སུ་བཀའི་དོན་བཤད་པའི་ངག་ཡིན་
པས་ན་དེ་སྐད་ཅེས་བྱའོ།།
གཉིས་པ་ལ་གསུམ་སྟེ། བཤད་པ་ལ་འཇུག་པའི་ཡན་ལག བཤད་
པ་རང་གི་ངོ་བོ། བཤད་པ་རྫོགས་པའི་བྱ་བའོ། །དང་པོ་ལ་གཉིས་ཏེ།
མཆོད་པར་བརྗོད་པ་དང་། བརྩམ་པར་དམ་བཅའ་བའོ། །དང་པོ་ལའང་
39



ལེགས་བཤད་རྒྱ་མཚོར་འཇུག་པའི་གྲུ་གཟིངས།
གཉིས་ལས། ཐོག་མར་སྡོམ་པ་གསུམ་གྱི་བཀའ་དྲིན་སྩོལ་བའི་བླ་མ་ལ་
ཕྱག་མཛད་པ་ནི། ན་མོ་གུ་ར་ཝེ། ཞེས་པ་བསྒྱུར་ན། བླ་མ་ལ་ཕྱག་འཚལ་
ལོ༑ ༑ཞེས་པ་སྟེ། གུ་རུའི་སྒྲ་ལྕི་བ་ལ་འཇུག་པས་ཡོན་ཏན་གྱི་ཁུར་གྱིས་
ལྕི་བའི་ཕྱིར་ བླ་མའོ། །གང་དག་བླ་མ་ཞེས་གསང་སྔགས་པ་ལ་གྲགས་ཀྱི།
སོ་བྱང་ལས་དེ་འདྲའི་ཐ་སྙད་བཤད་པ་མེད་དོ་སྙམ་ན། མ་ཡིན་ཏེ། དགེ་
ཚུལ་གྱི་ཀཱ་རི་ཀ་ལྔ་བཅུ་པ་ལས། བླ་མ་གནས་པའི་སྒོ་གླེགས་ལ། །ལག་
པས་དལ་གྱིས་བརྡུང་བར་བྱ། །ཞེས་དང་། སྡོམ་པ་ཉི་ཤུ་པར། བླ་མ་སྡོམ་
ལ་གནས་ཤིང་མཁས། །ནུས་དང་ལྡན་ལས་བླང་བར་བྱ། །ཞེས་བཤད་
པའི་ཕྱིར་རོ། །གཉིས་པ་སྐུ་ཚེ་འདིར་ཆོས་ཐམས་ཅད་ཐུགས་སུ་ཆུད་པ་
ནི་སྔོན་རབས་དུ་མར་སློབ་དཔོན་ཆེན་པོ་པདྨས་རྗེས་སུ་བཟུང་ནས་ཐུགས་
རྒྱུད་བྱིན་གྱིས་བརླབས་པའི་མཐུ་ལས་བྱུང་བར་མཁྱེན་ཅིང་། བླ་ན་མེད་
པའི་བྱང་ཆུབ་ཏུ་ལུང་སྟོན་པ་པོའང་ཡིན་པའི་ཕྱིར། དེ་ལ་ཕྱག་མཛད་པ་
ནི༑ དཔལ་ལྡན་ཚོགས་གཉིས་ཆུ་གཏེར་བསྲུབས་པ་ལས། །མཁྱེན་བརྩེའི་
འོད་དཀར་ངེས་གསང་གྲུ་ཆར་འབེབས། །གངས་ཅན་མཁས་གྲུབ་ཡོངས་
ཀྱི་གཙུག་རྒྱན་མཆོག །མཚོ་སྐྱེས་རྡོ་རྗེ་འགྲོ་བའི་བླ་མར་འདུད། །ཅེས་
པ་སྟེ། བསོད་ནམས་དང་ཡེ་ཤེས་ཀྱི་ཚོགས་གཉིས་རྫོགས་པའི་དཔལ་
དང་ལྡན་པ་དེ་ལས་ཤེས་བྱ་ཐམས་ཅད་ལ་ཆགས་ཐོགས་མེད་པའི་མཁྱེན་
40



སྡོམ་གསུམ་དཔག་བསམ་སྙེ་མ།
རབ་དང༌། དམིགས་པ་མེད་པའི་བརྩེ་བ་ཐུགས་རྗེ་ཆེན་པོ་རྩོལ་མེད་དུ་
འབྱུང་ཞིང་། དེས་གདུལ་བྱ་རྣམས་ངེས་དོན་གསང་བ་བླ་ན་མེད་པའི་ལམ་
དང་འབྲས་བུར་བཀྲི་ནུས་པའི་འཕྲིན་ལས་མ་འགགས་པར་འཆར་བའི་
ཕྱིར། དེ་དག་གི་དཔེ་སྔོན་རྒྱ་མཚོ་བསྲུབས་པ་ལས་ཟླ་བ་འཐོན་པའི་རིག་
བྱེད་ཀྱི་གཏམ་དང༌། ཟླ་འོད་བསིལ་བའི་རང་བཞིན་གྱིས་ཚ་གདུང་སེལ་
བའི་བྱེད་ལས་དང་ལྡན་པས་གྲུ་ཆར་གྱི་ངོ་བོར་སྦྱར་ཏེ་གཟུགས་ཅན་གྱི་
རྒྱུན་དུ་མཛད་ཅིང་། སློབ་དཔོན་ཉིད་ཀྱི་ཁྱད་པར་གྱི་གདུལ་ཞིང་ཡིན་པའི་
དབང་དུ་མཛད་ནས་གངས་ཅན་ཞེས་དམིགས་ཀྱིས་བཀར་ནའང་། དོན་
ལ་དེ་བཞིན་གཤེགས་པ་ཐམས་ཅད་ཀྱི་གསུང་རྡོ་རྗེ་རྣམ་པ་སློབ་དཔོན་གྱི་
ཚུལ་བཟུང་བ། འཛམ་གླིང་ན་ཆེ་བའི་རིགས་སྔགས་འཆང་ཆེན་པོ། རྒྱལ་
བའི་བསྟན་པ་ལ་སྟོན་པ་གཉིས་པ་ལྟ་བུ་ཡིན་པས་ན། སའི་སྟེང་གི་མཁས་
གྲུབ་ཡོངས་ཀྱི་གཙུག་རྒྱན་མཆོག་ཏུ་བསྟེན་པར་འོས་ཤིང༌། གདུལ་བྱ་
རྣམས་རང་སྐལ་བཞིན་ཕན་བདེ་ལ་འགོད་པར་མཛད་པས་འགྲོ་བའི་བླ་མ་
སྟ༑ དེ་ལྟ་བུའི་ཡོན་ཏན་དང་ལྡན་པའི་སློབ་དཔོན་མཚོ་སྐྱེས་རྡོ་རྗེའི་ཞབས་
ལ་རྩོམ་པ་པོ་མངོན་པར་དང་བས་འདུད་དོ་ཞེས་སྒོ་གསུམ་མཆོག་ཏུ་གུས་
པས་ཕྱག་མཛད་པ་ནི་ཀུན་རྫོབ་ཀྱི་ཕྱག་དང་། ཡུལ་དང་ཡུལ་ཅན་གཉིས་
མེད་དུ་རྟོགས་པ་ནི་དོན་དམ་ལྟ་བ་མཇལ་བའི་ཕྱག་གོ །དགོས་པ་ནི་ཚོགས་



-
-
---
-
-
ལེགས་བཤད་རྒྱ་མཚོར་འཇུག་པའི་གྲུ་གཟིངས།
རྫོགས་པས་བར་གཅོད་ཞི་ནས་བརྩམས་པ་མཐར་ཕྱིན་པ་དང་། འདི་ལ་
ཐོས་བསམ་བྱེད་པ་རྣམས་ཀྱང་ཡུལ་དང་བསྟན་བཅོས་མཆོག་ཏུ་རིག་ནས་
གུས་པས་འཇུག་པའི་དགོས་པ་ཡོད་དེ། རྒྱ་ཆེ་རོལ་པ་ལས། བསོད་ནམས་
ལྡན་པའི་མི་ཡི་བསམ་པ་རྣམས་ཀྱང་འགྲུབ། །ཅེས་དང་། ཀླུ་སྒྲུབ་ཀྱིས།
བསྟན་བཅོས་བྱེད་པོས་སྟོན་པ་ལ། །མཆོད་པར་བརྗོད་པ་འབྲས་མེད་
མིན། །སྟོན་པ་དང་ནི་བསྟན་བཅོས་ལ། །དད་འདུན་བསྐྱེད་པར་བྱ་ཕྱིར་
རོ། །ཞེས་སོ།
གཉིས་པ་ནི། འགྲོ་བློའི་དྲི་མ་འཁྲུད་མཁས་དྲང་སྲོང་གིས། །བློ་གྲོས་
བཌཱུར་བུམ་བཟང་རབ་ཐོགས་ནས། །ལེགས་བཤད་སྡོམ་གསུམ་བདུད་
རྩིའི་ཆུ་སྦྱིན་གྱིས། །དོན་གཉེར་སྐྱེ་བོའི་ཚོགས་རྣམས་འདིར་འདུས་ཤིག །
ཅེས་པ་སྟེ། འགྲོ་བློའི་མི་ཤེས་རྨོངས་པའི་དྲི་མ་རྣམས་འཁྲུད་པ་ལ་མཁས་
པའི་རྩོམ་པ་པོ་རང་ཉིད་གང་འཇིག་རྟེན་ན་ཡོན་ཏན་དང་ལྡན་པར་གྲགས་
པ་དྲང་སྲོང་ལྟ་བུ་དང་། གསུང་རབ་དགོངས་འགྲེལ་དང་བཅས་པའི་ཚིག་
དོན་ཕྱིན་ཅི་མ་ལོག་པར་རྟོགས་པའི་བློ་གྲོས་ནི་དེས་ལག་ཏུ་ཐོགས་པའི་
བེཌཱུརྱའི་བུམ་པ་ལྟ་བུ་དང་། གང་རྩོམ་རྒྱུའི་ལེགས་བཤད་སྡོམ་པ་གསུམ་
གྱི་བསྟན་བཅོས་འདི་ནི་འཁོར་བའི་སྡུག་བསྔལ་གྱི་ནད་འཇོམས་པ་ལ་
སྣོད་དེར་བླུགས་པའི་སྨན་མཆོག་བདུད་རྩིའི་ཆུ་རྒྱུན་དང་འདྲ་བའི་དཔེ་སྦྱར་



སྡོམ་གསུམ་དཔག་བསམ་སྙེ་མ།
ཏེ༑ དེ་དང་དེའི་གཟུགས་སུ་བཀོད་ཅིང་། དེ་བས་ན་ཐར་པ་དོན་གཉེར་
གྱི་བློ་དང་ལྡན་པའི་སྐལ་བཟང་སྐྱེ་བོའི་ཚོགས་རྣམས་ལ་ཁོ་བོས་སྦྱིན་པར་
བྱ་ཡི། དགའ་ཞིང་སྤྲོ་བ་དང་བཅས་པས་འདིར་འདུས་ལ་ལོངས་ཤིག་ཅེས་
བསྐུལ་བའོ། །འདིས་བསྟན་བཅོས་འདིའི་དགོས་སོགས་ཆོས་བཞི་ལེགས་
པར་བསྟན་ཏེ། སྡོམ་པ་གསུམ་ནི་བརྗོད་བྱ། །དེ་རྗོད་བྱེད་ཀྱི་ལེགས་བཤད་
འདི་ལས་ལེགས་པར་རྟོགས་ཏེ། ཐར་པའི་ལམ་ལ་ཞུགས་པ་ནི་དགོས་པ།
ཞུགས་པ་མཐར་ཕྱིན་པས་བྱང་ཆུབ་འགྲུབ་པ་ནི་ཉིང་དགོས། དེ་དག་ཀྱང་
གཅིག་ལ་བརྟེན་ནས་གཅིག་འབྱུང་བས་འབྲེལ་བ་ཅན་དུ་གྲུབ་པ་ནི་འབྲེལ་
པའོ།
།
གཉིས་པ་བཤད་པ་རང་གི་ངོ་བོ་ལ་གསུམ་སྟེ། སྤྱིའི་བཤད་
གཞི་རིམ་པར་ཕྱེ་བའི་སྒོ་ནས་མདོར་བསྟན། སྡོམ་གསུམ་སོ་སོའི་རང་བཞིན་
དང་བསླབ་བྱ་བསྟན་པའི་སྒོ་ནས་རྒྱས་པར་བཤད། དེ་གསུམ་གང་ཟག་
གཅིག་གི་རྒྱུད་ལ་འགལ་མེད་དུ་ཉམས་སུ་ལེན་ཚུལ་གྱི་མཐའ་དཔྱད་པས་
དོན་བསྡུ་བའོ། །
དང་པོ་ལ་གསུམ་སྟེ། ཤེས་ཐོབ་ཀྱི་དམིགས་པར་བྱ་བའི་ཡུལ་སྦྱང་
གཞི་ཁམས་དང་བྲལ་འབྲས་མཐར་ཐུག་གི་འབྲས་བུ་ངོས་བཟུང་། སྒྲུབ་
བྱེད་ལམ་གྱི་དབྱེ་བ་སྤྱིར་བཤད། ཐེག་པ་ཐམས་ཅད་ཀྱི་ལམ་གྱི་གནད་སྡོམ་



ལེགས་བཤད་རྒྱ་མཚོར་འཇུག་པའི་གྲུ་གཟིངས།
པ་གསུམ་གྱི་ཉམས་ལེན་དུ་བསྡུས་པའི་འབྲེལ་གྱིས་ཁོག་དབུབ་པའོ། །
དང་པོ་ནི། རྫོགས་པ་ཆེན་པོ་ཡེ་ཤེས་སྤྱི་ཡི་གཟུགས། །ཡོངས་སུ་དག་སྐུ་
རྡོ་རྗེ་འཆང་ཆེན་པོ། །འབྲས་བུའི་མཐར་ཐུག་སངས་རྒྱས་ཉག་གཅིག་སྟེ། །
ཞེས་པ་སྟེ། རྐང་པ་དང་པོ་གཉིས་འཇམ་དཔལ་ཞལ་ལུང་གི་ཚིག་འདིར་
དྲངས་བར་སྣང་བས། བི་ཏཱ་བ་དའི་འགྲེལ་པར་རྫོགས་པ་ཆེན་པོ་ཞེས་པ་
རིམ་པ་གཉིས་པའི་རིམ་པ་གཉིས་པ་ལ་བཤད་མོད། འདིར་རྐང་པ་དང་
པོས་ གཞི་འབྲས་ཐུན་མོང་དང་། ཕྱི་མ་གཉིས་ཀྱིས་འབྲས་བུ་སྟོན་པའི་
གཞུང་ དུ་བཀྲལ་ན་འཆད་བདེ་བར་སྣང་ངོ་། །དེ་ལ་སྦྱང་གཞི་ནི། བདེ་
གཤེགས་སྙིང་པོ་སྟེ། སྤྱིར་བསྟན་བཅོས་རྣམས་སུ་རིགས་ཞེས་གྲགས་པ་
ལ་གྲུབ་མཐའི་བྱེ་བྲག་གིས་འདོད་པ་མི་འདྲ་བ་དུ་མ་སྣང་སྟེ། འདི་ལྟར་བྱེ་
བྲག་ཏུ་སྨྲ་བ་ནི། སྲིད་པ་དང་སྲིད་པའི་ཡོ་བྱད་ལ་མ་ཆགས་པའི་སེམས་
བྱུང་ཆོག་ཤེས་པ་ལ་འཕགས་པའི་རིགས་སུ་འདོད། མདོ་སྡེ་པ་ནི། སེམས་
ཀྱི་ས་བོན་ཟག་མེད་ཀྱི་ཡེ་ཤེས་འབྱུང་རུང་གི་ནུས་པ་ལ་འདོད། སེམས་
ཙམ་པ་ནི། ཐོག་མ་མེད་པ་ནས་སེམས་རྒྱུད་ལ་གནས་པའི་ཟག་མེད་ཀྱི་
ཆོས་བསྐྱེད་པར་བྱེད་པའི་ནུས་པ་ཆོས་ཉིད་ཀྱི་ཐོབ་པ་ལ་འདོད། དེ་ཐམས་
ཅད་འདུས་བྱས་ཏེ་དངོས་པོར་སྨྲ་བའི་ལུགས་སོ། །དབུ་མ་པ་ནི། དྲི་བཅས་
ཆོས་ཉིད་དེ་བཞིན་ཉིད་ལ་རིགས་སུ་འདོད་པར་ཕལ་ཆེར་མཐུན་ཀྱང་།



སྡོམ་གསུམ་དཔག་བསམ་སྙེ་མ།།
ངོས་འཛིན་ལུགས་མི་འདྲ་བ་མང་དུ་སྣང་མོད། འདིར་ཐེག་ཆེན་ཐུན་མོང་
མ་ཡིན་པའི་ལུགས་ལྟར་ན། སེམས་ཉིད་ཡེ་ནས་རང་བཞིན་གྱིས་རྣམ་པར་
དག་པ། སྟོང་གསལ་འགག་མེད་ཀུན་ཁྱབ་ཀྱི་ངོ་བོར་འཕོ་འགྱུར་མེད་པར་
གནས་པ་ནི་ཁམས་བདེ་བར་གཤེགས་པའི་སྙིང་པོ་སྟེ། ཏིང་འཛིན་རྒྱལ་
པོ་ལས། དག་པ་དྭངས་བ་འོད་གསལ་བ། །མི་འཁྲུགས་འདུས་མ་བྱས་པ་
ཉིད། །བདེ་བར་གཤེགས་པའི་སྙིང་པོ་སྟེ། །ཡེ་ནས་གནས་པའི་ཆོས་ཉིད་
དོ༑ ༑ཞེས་སོ། སྙིང་པོ་དེ་ཡང་རྒྱུད་བླ་མར། རྫོགས་སངས་སྐུ་ནི་འཕྲོ་ཕྱིར་
དང༌། །དེ་བཞིན་ཉིད་དབྱེར་མེད་ཕྱིར་དང་། །རིགས་ཡོད་ཕྱིར་ན་ལུས་ཅན་
ཀུན། །རྟག་ཏུ་སངས་རྒྱས་སྙིང་པོ་ཅན། །ཞེས་རྒྱུ་མཚན་གསུམ་གྱིས་སེམས་
ཅན་ཐམས་ཅད་བདེ་གཤེགས་སྙིང་པོ་ཅན་དུ་བསྟན། ངོ་བོ་རྒྱུ་འབྲས་ལས་
ལྡན་འཇུག་པ་དང། །གནས་སྐབས་དེ་བཞིན་ཀུན་ཏུ་འགྲོ་བ་དང་། །རྟག་
ཏུ་མི་འགྱུར་ཡོན་ཏན་དབྱེར་མེད་པའི། །དོན་དམ་དབྱིངས་ཀྱི་དགོངས་དོན་
ཡིན་ཞེས་བྱ། །ཞེས་རྣམ་གཞག་བཅུས་སྙིང་པོའི་དོན་གཏན་ལ་ཕབ། ཉོན་
མོངས་སྦུབས་ནང་གནས་པ་དེ། །དཔེ་དག་གིས་ནི་ཤེས་པར་བྱ། །ཞེས་དྲི་
མས་བསྒྲིབས་ཚུལ་དཔེ་དགུའི་སྒོ་ནས་རྒྱས་པར་བསྟན་ཅིང་། དེ་ཉིད་གསང་
སྔགས་རྡོ་རྗེ་ཐེག་པར་གཞི་རྒྱུད་རང་བཞིན་ལྷུན་གྱིས་གྲུབ་པའི་དཀྱིལ་འཁོར་
ཞེས་གྲགས་ཏེ། མི་འགྱུར་བའི་བདེ་ཆེན་དང་རྣམ་པ་ཀུན་ལྡན་གྱི་སྟོང་ཉིད་



ལེགས་བཤད་རྒྱུ་མཚོར་འཇུག་པའི་གྲུ་གཟིངས།
དབྱེར་མི་ཕྱེད་པའི་སེམས་ཉིད་ཡེ་ནས་སྐུ་གསུམ་འདུ་འབྲལ་མེད་པའི་
དཀྱིལ་འཁོར་ཆེན་པོར་ལྷུན་གྱིས་གྲུབ་ཅིང་ཡོངས་སུ་རྫོགས་པས་ན་རྫོགས་
པ་ཆེན་པོ་དང་། དེ་ཉིད་སྲིད་ཞི་ཀུན་ཁྱབ་ཀྱི་ཡེ་ཤེས་ཡིན་པས་ན་ཡེ་ཤེས་
ཐམས་ཅད་ཀྱི་སྤྱི་གཟུགས་སོ། །དེ་ལྟར་ཡང་སྒྱུ་འཕྲུལ་ལས། རང་བྱུང་ཡེ་
ཤེས་བྱང་ཆུབ་སེམས། །བྱང་ཆུབ་སྙིང་པོ་འདུས་མ་བྱས། །ཀུན་རྫོགས་
ཡོན་ཏན་ འབར་བས་བརྒྱན། །ལྷུན་གྲུབ་དཀྱིལ་འཁོར་བླ་མེད་པའོ། །ཞེས་
དང། སྙིང་པོ་ལས། བཅིངས་མེད་རྣམ་པར་གྲོལ་མེད་པའི། །ཡེ་ནས་ལྷུན་
རྫོགས་སངས་རྒྱས་ཆོས། །ཞེས་དང༌།རྒྱ་མཚོ་ལས། ཡེ་ནས་མངོན་ རྫོགས་
སངས་རྒྱས་ཆོས། །ལུས་ཅན་ཀུན་ལ་གནས་པའི་ཕྱིར། །ལྷུན་གྲུབ་རྒྱལ་
བའི་དཀྱིལ་འཁོར་ནི། །ལུས་ཅན་ཀུན་གྱི་ལུས་ལ་གནས། །ཞེས་དང་།
རྒྱས་པ་ལས། རྣམ་རྟོག་ཀུན་གཞི་མ་ཡིན་པ། །རང་བཞིན་མེད་པ་དོན་གྱི་
གཞི། །དེ་ན་ཆོས་ཀྱི་དབྱིངས་ཞེས་བྱ། །དེ་བཞིན་ཉིད་ ཀྱི་ཡེ་ཤེས་སོ། །ཞེས་
དང༌། ཐུགས་ཐིག་ལས། གཞི་གནས་རིག་པ་ངོ་བོ་རང་བཞིན་དང༌། ཐུགས་
རྗེ་གསུམ་སྟེ་རྒྱལ་བའི་སྙིང་པོ་ལ། སྐུ་གསུམ་རང་ཆས་བཞུགས་པར་བཤད་
པ་ཡིན། ཞེས་སོ། སྙིང་པོ་དེ་ལ་རྟེན་དང་བརྟེན་པའི་སྒོ་ནས་དབྱེ་ན། མདོ་
སྡེ་རྒྱན་ལས། རང་བཞིན་ དང་ནི་རྒྱས་པ་ དག །དེ་ནི་རྟེན་ དང་བརྟེན་པ་
དང། །ཡོད་མེད་ཉིད་དང་ཡོན་ཏན་ནི། །སྒྲོལ་བའི་དོན་དུ་ཤེས་པར་བྱ། །



སྡོམ་གསུམ་དཔག་བསམ་སྙེ་མ།
ཞེས་པས་དབྱིངས་སྟོང་པ་ཉིད་ཀྱི་ཆ་ནི་ཆོས་སྐུ་ངོ་བོ་ཉིད་སྐུའི་བྲལ་རྒྱུ་སྟེ།
རིན་པོ་ཆེའི་གཏེར་དགོས་འདོད་འབྱུང་བའི་གཞིར་གྱུར་པ་ལྟར་སྐུ་དང་ཡེ་
ཤེས་འཆར་བའི་གོ་འབྱེད་པས་ན་རང་བཞིན་གནས་རིགས་དང་། དེ་ལས་
ཤར་བའི་ཡེ་ཤེས་སྣང་པའི་ཆ་ནི་གཟུགས་སྐུ་གཉིས་ཀྱི་བྲལ་རྒྱུ་སྟེ། འབྲས་
བུ་ཅན་གྱི་ལྗོན་ཤིང་གོང་འཕེལ་ལྟར་རྐྱེན་སྒྲིབ་པ་བྲལ་སྟོབས་ཀྱིས་རང་ལ་
ཡོད་པའི་ཡོན་ཏན་མངོན་དུ་འགྱུར་ངོས་པས་རྒྱས་འགྱུར་གྱི་རིགས་སོ། །
དེ་ལྟར་ ཡང་ རྒྱུད་ བླར། གཏེར་དང་འབྲས་བུའི་ཤིང་བཞིན་དུ། རིགས་དེ་
རྣམ་གཉིས་ཤེས་བྱ་སྟེ། །ཐོག་མེད་རང་བཞིན་གནས་པ་དང་། །ཡང་དག་
བླངས་པ་མཆོག་ཉིད་དོ། །རིགས་འདི་གཉིས་ལས་སངས་རྒྱས་ཀྱི། །སྐུ་
གསུམ་ཐོབ་པར་འདོད་པ་ཡིན། །དང་པོས་སྐུ་ནི་དང་པོ་སྟེ། །གཉིས་པ་
ཡིས་ནི་ཕྱི་མ་གཉིས། །ཞེས་སོ། །གནས་སྐབས་ཀྱི་སྒོ་ནས་དབྱེ་ན། ཆོས་
ཉིད་རིས་མེད་ཀུན་ཁྱབ་ཡིན་པས་རང་ངོས་ནས་དབྱེ་བ་བྱར་མེད་ཀྱང་། དེ་
རྒྱུད་ལྡན་གྱི་གང་ཟག་མ་དག་པ་དང་། མ་དག་དག་པ་དང་། ཤིན་ཏུ་རྣམ་
དག་གི་གནས་སྐབས་གསུམ་ལ་ལྟོས་ནས་མིང་གསུམ་སྟེ། མ་དག་མ་དག་
པ་དང་། ཤིན་ཏུ་རྣམ་དག་གོ་རིམ་བཞིན། །སེམས་ཅན་བྱང་ཆུབ་སེམས་
དཔའ་དང་། །དེ་བཞིན་གཤེགས་པ་ཞེས་བརྗོད་དོ། །ཞེས་སོ། །དེ་བཞིན་
དུ་དབྱིངས་ཀྱི་ངོ་བོ་ལ་བཟང་ངན་མེད་ཀྱང་། སད་ཚུལ་ལ་ལྟོས་ནས་ཐེག་



ལེགས་བཤད་རྒྱ་མཚོར་འཇུག་པའི་གྲུ་གཟིངས།
པ་གསུམ་གྱི་རིགས་དང་། རྣམ་པར་དག་པའི་ཆ་ཤས་རྟོགས་པའི་རིམ་པ་
ལ་ལྟོས་ནས་འཕགས་བཞིའི་གང་ཟག་རྣམས་ཀྱི་རབ་ཏུ་དབྱེ་བ་བསྟན་ཏེ།
སྣོད་བཟང་ངན་དུ་སྣང་ཡང་ནང་གི་ནམ་མཁའ་ལ་བཟང་ངན་མེད་པ་བཞིན་
ནོ༑ ༑དེ་ལྟར་ཡང་དེ་ལས། གཟུགས་ཀྱི་རྣམ་པ་དམན་པ་དང༌། །བར་མ་
མཆོག་ལ་ནམ་མཁའ་བཞིན། །ཞེས་གསུངས་པའི་ཕྱིར་རོ། །དེ་ལྟར་སྦྱང་
གཞི་ཁམས་མདོ་ཙམ་བཤད་ནས། ཕྱོགས་གཉིས་པ་མཐར་ཐུག་གི་འབྲས་
བུ་འཆད་པ་ནི། ཆོས་དབྱིངས་བསྟོད་པ་ལས། ཇི་ལྟར་བུམ་ནང་མར་མེ་
ནི༑ །ཕྱི་རོལ་ ཀུན་ཏུ་མི་སྣང་ལྟར། །དེ་བཞིན་ཆོས་ཀྱི་དབྱིངས་འདི་ཡང་། །
འཁོར་བར་འོད་ནི་གསལ་མ་ཡིན། །བུམ་པ་དེ་ཉིད་བཅག་གྱུར་པ། །ཐམས་
ཅད་ཀུན་ཏུ་སྣང་བ་ལྟར། །གང་ཆེ་ཏིང་འཛིན་རྡོ་རྗེ་ཡིས། །སྒྲིབ་པ་ཀུན་ཏུ་
བཅོམ་གྱུར་པ། །དེ་ཚེ་ནམ་མཁའི་མཐར་ཐུག་གསལ། །ཞེས་པ་ལྟར། སྦྱང་
གཞི་ཆོས་ཉིད་ཀྱི་མདངས་འོད། སྦྱང་བྱའི་དྲི་མ་འཁོར་བའི་ཆོས་དང་འཛོམས་
པ་ལས། སྦྱོང་བྱེད་ལམ་གྱི་རྣམ་པར་ཤར་ནས་དེས་སྦྱང་བྱའི་དྲི་མ་སྦྱོང་བའི་
གཉེན་པོར་འགྲོ་བ་ཡིན་པས། འདིར་མཐར་ཐུག་གི་འབྲས་བུའི་དབང་དུ་
བྱས་ཏེ། སྡོམ་པ་གསུམ་གྱི་ལམ་གྱི་སྙིང་པོ་རིག་པ་འཛིན་པ་སྔགས་ཀྱི་ལམ་
སྨིན་གྲོལ་གཉིས་ཀྱིས་ཁམས་ཀྱི་དྲི་མ་སྦྱངས་པས་གཞི་ཇི་ལྟ་བ་བཞིན་མངོན་
དུ་གྱུར་པ་མཐར་ཐུག་པ་ན་འབྲས་བུའི་མཆོག་ཡོངས་སུ་རྫོགས་པ་ནི། ཆེན་



སྡོམ་གསུམ་དཔག་བསམ་སྙེ་མ།
པོ་གསུམ་གྱི་མཚན་ཉིད་ཅན་ཏེ། སྒྲིབ་གཉིས་བག་ཆགས་དང་བཅས་པ་
ཡོངས་སུ་དག་པའི་སྐུ་ནི་སྤོང་བ་ཆེན་པོ། ཤེས་བྱའི་དཀྱིལ་འཁོར་མ་ལུས་
པ་ས་ལེར་གཟིགས་པའི་ཡེ་ཤེས་ནི་རྟོགས་པ་ཆེན་པོ། དེའི་མཐུས་འགྲོ་བ་
མཐའ་དག་གི་དོན་རྟག་ཁྱབ་ལྷུན་གྲུབ་ཏུ་མཛད་པ་ནི་སེམས་ཆེན་པོ་སྟེ།
མངོན་རྟོགས་རྒྱན་ལས། སེམས་ཅན་ཀུན་མཆོག་ཉིད་སེམས་དང༌། །སློང་
་དང་རྟོགས་དང་གསུམ་པོ་ལ། །ཆེན་པོ་གསུམ་གྱི་རང་འབྱུང་གི། ཆེད་དུ་
བྱ་བ་ འདི་ཤེས་བྱ། །ཞེས་སོ། །དེ་ལྟར་གྱུར་པས་སངས་རྒྱས་ཐམས་ཅད་
ཀྱི་སྤྱི་གཟུགས་སྐུ་གསུམ་དང་ཡེ་ཤེས་ལྔ་དབྱེར་མི་ཕྱེད་པའི་བདག་ཉིད་རྡོ་
རྗེ་འཆང་ཆེན་པོའོ། །དེ་ལ་སྐུ་གསུམ་ནི། ཆོས་ཐམས་ཅད་མཚན་མ་མེད་
པར་ཐུགས་སུ་ཆུད་པས་སྤྲོས་པ་ཐམས་ཅད་དང་བྲལ་བའི་ཡེ་ཤེས་རང་
བཞིན་རྣམ་དག་མངོན་དུ་གྱུར་པའི་ཆ་ནི་ཆོས་ཀྱི་སྐུ། དེ་གློ་བུར་རྣམ་དག་
མཐར་ཐུག་པས་ཁྱད་པར་དུ་བྱས་པ་ན་ཤིན་ཏུ་རྣམ་པར་དག་པའི་ཡེ་ཤེས་
ཀྱིས་ཆོས་ཐམས་ཅད་དག་པའི་སྣང་བ་རབ་འབྱམས་སུ་གཟིགས་པའི་ཆ་
ནི་ལོངས་སྤྱོད་རྫོགས་པའི་སྐུ། དེ་ལ་མངའ་བའི་ཡོན་ཏན་གདུལ་བྱ་གཞན་
སྣང་དུ་སྐུ་དང་མཛད་པའི་རྣམ་རོལ་སྟོན་ནུས་པའི་ཐུགས་རྗེ་དང་ནུས་མཐུའི་
ཡེ་ཤེས་ཀྱི་ཆ་ནི་སྤྲུལ་པའི་སྐུ་སྟེ། རང་རྒྱུད་ཀྱིས་བསྡུས་པའི་སྐུ་གསུམ་
མོ་༈ །ཡེ་ཤེས་དེ་གཉིས་གདུལ་བྱའི་སེམས་དག་པ་དང་སྨོན་ལམ་གྱི་རྐྱེན་



ལེགས་བཤད་རྒྱ་མཚོར་འཇུག་པའི་གྲུ་གཟིངས།
ཉེ་བར་འཛོམས་པ་ལས། གཞན་སྣང་གི་ལོངས་སྤྲུལ་གཉིས་ཆུ་ཟླའི་གཟུགས་
བརྙན་ལྟར་འཆར་བ་ཡིན་ཏེ། རྒྱུད་བླར། ཇི་ལྟར་བེཌུར་ས་གཞི་གཙང་མ་
ལ༑ ༑ལྷ་དབང་ལུས་ཀྱི་གཟུགས་བརྙན་སྣང་བ་ལྟར། དེ་བཞིན་འགྲོ་སེམས་
ས་གཞི་གཙང་མ་ལ། །ཐུབ་པའི་དབང་པོའི་སྐུ་ཡི་གཟུགས་བརྙན་འཆར་
ཞེས་སོ། ཡེ་ཤེས་ལྔ་ནི། ཤིན་ཏུ་རྣམ་པར་དག་པ་སྤྲོས་བྲལ་གྱི་ཡེ་ཤེས་ནི་
ཆོས་དབྱིངས་ཡེ་ཤེས། དེས་ཆོས་ཐམས་ཅད་གསལ་ལ་མི་རྟོག་པར་གཟིགས་
པའི་ཆ་ནི་མེ་ལོང་ཡེ་ཤེས། དེ་ལྟར་གཟིགས་པའི་ཆོས་ཐམས་ཅད་མཉམ་
པར་རྟོགས་པ་ནི་མཉམ་ཉིད་ཡེ་ཤེས། ངོ་བོ་སྟོང་པ་ཉིད་ལས་མ་གཡོས་
བཞིན་དུ་ཆོས་ཅན་ཐམས་ཅད་མ་འདྲེས་པར་མཁྱེན་པ་ནི་སོར་རྟོག་ཡེ་ཤེས།
སེམས་ཅན་ཐམས་ཅད་ལ་མཉམ་པར་འཇུག་པའི་དམིགས་མེད་ཀྱི་ཐུགས་
རྗེ་ཆེན་པོ་ནི་འགྲོ་དོན་མཛད་པ་ལ་ཐོགས་པ་མེད་པའི་ཕྱིར་བྱ་གྲུབ་ཡེ་ཤེས་
སོ༑ ༑དེ་བས་ན་བླ་ན་མེད་པའི་བྱང་ཆུབ་དོན་དུ་གཉེར་བ་རྣམས་བསམ་
པ་ཡོངས་སུ་རྫོགས་པས་འབྲས་བུའི་མཐར་ཐུག་ཏུ་ངེས་པ་ནི་རྫོགས་པའི་
སངས་རྒྱས་ཉག་གཅིག་སྟེ། དེ་ནི་འཆད་འགྱུར་ལྟར་གསང་སྔགས་བླ་མེད་
ཁོ་ནའི་ལམ་གྱིས་བསྒྲུབ་དགོས་པ་ཡིན་ནོ།
།གཉིས་པ་ལ་བཞི་སྟེ། བགྲོད་པ་གཅིག་པའི་ལམ་ངོས་བཟུང་།
རྣམ་གྲོལ་གྱི་ལམ་ཐམས་ཅད་ཐེག་དགུར་འདུ་ཚུལ་བཤད། རིགས་ཅན་



སྡོམ་གསུམ་དཔག་བསམ་སྙེ་མ།
གསུམ་སོ་སོར་སྔགས་ཀྱི་ལམ་ཞུགས་ཡོད་པར་སྒྲུབ། བློ་ཁྱད་ཀྱིས་སྔགས་
ལམ་དུ་འཇུག་སྒོ་མི་འདྲ་བ་མང་ཡང་འདིར་བཤད་བྱ་མིན་པར་བསྟན་
པའོ། །
དང་པོ་ལ་གསུམ་སྟེ། སྔགས་ལམ་ཉིད་མ་བརྟེན་པར་མཐར་ཐུག་གི་
འབྲས་བུ་དེ་མི་ཐོབ་པར་བསྟན། ཐེག་པ་གཞན་ཐམས་ཅད་དེའི་ལམ་སྟེག་
ས་སུ་འགྲོ་ཚུལ་བཤད། དེས་སྔགས་ལམ་བགྲོད་པ་གཅིག་པའི་ལམ་ཡིན་
པར་གྲུབ་པའོ། །
དང་པོ་ནི། ཟབ་རྒྱས་ཆོས་ཀྱི་སྒོ་འཕར་བགྲང་ཡས་ཀྱང་། གསང་ཆེན་
སྨིན་གྲོལ་ལམ་མཆོག་མ་བརྟེན་པར། །ཐོབ་པ་མིན་ཞེས་རྫོགས་སངས་
རྒྱས་དེས་གསུངས། །ཞེས་པ་སྟེ། ཟབ་པ་ཇི་ལྟ་བ་དང་། རྒྱས་པ་ཇི་སྙེད་
བའི་དོན་སྟོན་པའི་ཆོས་སྒོ་བགྲང་བ་ལས་འདས་པ་དག་སྣང་ཡང་། མཐར་
ཐུག་གི་འབྲས་བུ་རྫོགས་པའི་སངས་རྒྱས་དེ་གསང་ཆེན་རྡོ་རྗེ་ཐེག་པའི་སྨིན་
གྲོལ་གྱི་ལམ་མཆོག་མ་བསྟེན་པར་ཐོབ་པ་མིན་ཏེ། ཅིའི་ཕྱིར་ན་འཁོར་བར་
འཆིང་བྱེད་ཀྱི་ཀུན་རྟོག་ཕྲ་བ་སྤངས་བ་ཙམ་དུ་མ་ཟད། ཀླུ་བྱང་གི་ལས་
མཐའ་རྣམ་འབྱེད་ལས། མགོ་དང་རྐང་ལག་སོགས་བྱིན་ཀྱང༌། །སྣང་བ་
རྣམ་པར་མ་དག་ཕྱིར། །བྱང་ཆུབ་འབྲས་བུ་ཐོབ་མི་འགྱུར། །ཞེས་གསུངས་
པ་ལྟར་སྣང་གསུམ་མམ་འཕོ་བའི་སྒྲིབ་པ་ཡང་མ་ལུས་པར་སྤང་དགོས་ན།
5



ལེགས་བཤད་རྒྱ་མཚོར་འཇུག་པའི་གྲུ་གཟིངས། །
དེ་སྤོང་བྱེད་ཀྱི་ལམ་ཕ་རོལ་ཏུ་ཕྱིན་པའི་ཐེག་པར་མ་བཤད་པའི་ཕྱིར། དེས་
ན་གསང་སྙིང་ལས། འཇིག་རྟེན་དྲུག་གི་ཕྱོགས་བཅུ་ན། །འདས་དང་ད་
ལྟར་བྱུང་བ་ཡི། །རྒྱལ་བའི་དཀྱིལ་འཁོར་མ་ལུས་པ། །བསྙེན་ནས་སྐུ་ལྔ་
ལྷུན་གྱིས་རྫོགས། །ཞེས་གསུངས་པའོ།
གཉིས་པ་ནི། ཇི་སྲིད་ སེམས་ཀྱི་ འཇུག་པ་མ་ཟད་པར། །བསམ་
ཡས་ཐེག་པའི་གྲངས་མཐར་ཐུག་པ་མེད། །བགྲོད་གཅིག་ལམ་ལ་བཀྲི་
བའི་ངལ་སྟེགས་ཏེ། རང་རང་རྗེས་མཐུན་འབྲས་བུ་བླ་དང་བཅས། །ཞེས་
པ་སྟེ། ལངྐར་གཤེགས་པ་ལས། ཇི་སྲིད་སེམས་ནི་འཇུག་པའི་བར། །ཐེག་
པའི་མཐའ་ལ་ཐུག་པ་མེད། །ཅེས་གནས་སྐབས་ཐེག་པ་དུ་མའི་རྣམ་བཞག་
མཛད་ཀྱང་། རེ་ཞིག་དེ་དང་དེས་འདུལ་བའི་གདུལ་བྱ་དྲང་བའི་ཐབས་སུ་
བསྟན་ནས། དེ་དག་མཐར་སངས་རྒྱས་ཐམས་ཅད་ཀྱི་བགྲོད་པ་གཅིག་
པའི་ལམ་རྡོ་རྗེ་ཐེག་པ་མཆོག་ལ་བཀྲི་བའི་ངལ་སྟེགས་ཙམ་དུ་གསུངས་
པ་སྟེ། ལམ་སྟེགས་ཀྱི་ཐེག་པ་དེ་རྣམས་ཀྱིས་རང་རང་དང་རྗེས་མཐུན་གྱི་
འབྲས་བུ་རེ་ཐོབ་ཏུ་ཟིན་ཀྱང་། དེས་གོ་མི་ཆོད་པར་ད་དུང་བླ་སྟེ་གོང་དུ་
བགྲོད་བྱ་དང་བཅས་པའི་ཕྱིར། དེ་ལྟར་ཡང་སྙིང་པོ་ལས། ས་རྣམས་ཁྱད་
པར་བཀོད་པ་ཡང་། །གསང་བའི་སྙིང་པོར་འགྲོ་བའི་ལམ། །ཞེས་དང་།
དམ་ཆོས་པད་དཀར་ལས། དྲང་སྲོང་རྣམས་ཀྱིས་ཐེག་པ་གསུམ་བསྟན་པ།



སྡོམ་གསུམ་དཔག་བསམ་སྙེ་མ།
རྣམ་འདྲེན་རྣམས་ཀྱིས་ཐབས་ལ་མཁས་པ་སྟེ། །ཐེགས་པ་གཅིག་སྟེ་གཉིས་
སུ་ཡོད་མ་ཡིན། །བསྟི་བའི་དོན་དུ་ཐེག་པ་གསུམ་བསྟན་ནོ། །ཞེས་པ་དང་
ཚུལ་འདྲ་ཞིང་བསྟི་བའི་དོན་ནི། ལངྐར་གཤེགས་པ་ལས། སྲིད་པའི་ལམ་
གྱིས་ཏུབ་པ་རྣམས། །ངལ་གསོའི་དོན་ཏེ་དེ་ཉིད་མིན། །ཞེས་པ་ལྟར་རེ་
ཞིག་ངལ་གསོ་བའི་དོན་ནོ། །
གསུམ་པ་ནི། ཐོབ་ཀྱང་ཐེག་པ་སོ་སོའི་ངེས་འབྱུང་ལས། ཐེག་
གཅིག་ལམ་ལ་མ་ཞུགས་འབྲས་ཐོབ་ཅི། །ཞེས་པ་སྟེ། ཉན་རང་བྱང་སེམས་
ཀྲི་ཡོག་གི་ཐེག་པ་སོ་སོས་རང་རང་གི་མི་མཐུན་ཕྱོགས་འཁོར་བ་དང་མཐའ་
གཉིས་སོགས་ལས་ངེས་པར་འབྱུང་བའི་མྱང་འདས་ཀྱི་འབྲལ་བུ་རེ་ཐོབ་
ཀྱང་། འབྲས་བུ་བླ་ན་མེད་པའི་ཐེག་པ་གཅིག་པུར་ད་དུང་འཇུག་དགོས་
ཏེ༑ རྫོགས་པའི་སངས་རྒྱས་སྔགས་ཀྱི་ཐེག་མཆོག་ལས་འབྱུང་བའི་ཕྱིར།
དེ་བས་ན་དེར་མ་ཞུགས་པར་མཐར་ཐུག་གི་འབྲས་བུ་ཐོབ་པ་ཅི་ཞིག་ཡོད་
དེ་མེད་དོ། །དེ་ལྟར་ཡང་འཇམ་དཔལ་སྒྱུ་དྲྭ་ལས། ཐེག་པ་གསུམ་གྱི་ངེས་
འབྱུང་ལ། ཐེག་པ་གཅིག་གི་འབྲས་བུར་གནས། །ཞེས་དང་། དོན་དམ་
བསྙེན་པ་ལས་ཀྱང༌། ཉན་ཐོས་ཐེག་པ་ཉིད་ནི་ཐེག་པ་མ་ཡིན་ཏེ། །རང་
རྒྱལ་འདི་ལྟར་རྒྱལ་བའི་ས་ནི་མིན་པར་གསུངས། །དཔལ་ལྡན་རྡོ་རྗེ་ཐེག་
པ་རྒྱལ་བའི་ཐེག་པ་ཉིད། །དེ་ཡང་གཉིས་ལས་ཐེག་པ་བར་འདང་ཐ་མར་



ལེགས་བཤད་རྒྱུ་མཚོར་འཇུག་པའི་གྲུ་གཟིངས།
བྱེད། །དེ་ཕྱིར་བླ་ན་མེད་པའི་ཐེག་པ་བོར་ནས་ནི། །འདོད་པའི་བླ་མེད་
བྱང་ཆུབ་ཐོབ་པར་མི་འགྱུར་རོ། །ཞེས་སོ། །
གཉིས་པ་ནི། འདིར་ནི་རྫོགས་པ་ཆེན་པོའི་རིང་ལུགས་
ལྟར། །ཉན་ཐོས་རང་རྒྱལ་བྱང་ཆུབ་སེམས་དཔའ་ལ། །མཚན་ཉིད་རྒྱུ་ཡི་
ཐེག་པ་གསུམ་ཞེས་གསུངས། ཀྲི་ཡ་ཨུ་པ་ཡོ་ག་ཕྱི་རྒྱུད་གསུམ། །བླ་ མེད་
ཕ་རྒྱུད་མ་ཧཱ་ཡོ་ག་དང་། །མ་རྒྱུད་ཨ་ནུ་ཡོ་གར་གྲགས་པ་དང་། །གཉིས་
མེད་རྒྱུད་སྡེ་ཨ་ཏི་ཡོ་ག་ལ། །ནང་རྒྱུད་གསུམ་ཞེས་ཐེག་པ་རིམ་དགུར་
བསྡུ། །ཞེས་པ་སྟེ། སྤྱིར་ཡཱ་ནའི་སྒྲ་ལས་ཐེག་པ་ ཞེས་ བྱ་བ་བཞོན་པ་ལ་
འཇུག་པས། འདིར་ལམ་གོང་ནས་གོང་དུ་བགྲོད་པར་བྱེད་པས། དེ་དང་
འདྲ་བའི་ཕྱིར་ཐེག་པའོ། །དེ་ལ་ཐེག་པ་རིམ་པ་དགུ་ཞེས་གྲགས་ཀྱང། ཆོས་
ཐ་དད་པའི་རིམ་པ་དགུ་ཡོད་པ་མ་ཡིན་ཏེ༑ ཉན་རང་གི་ཐེག་པས་དངོས་
སུ་ལམ་དང་འབྲས་བུ་ཐར་པའི་ཆ་ཤས་ཙམ་ལས། རྣམ་གྲོལ་གྱི་ལམ་འབྲས་
རྫོགས་པར་མ་བསྟན་ཅིང་། རང་འབྲས་མཐར་ཕྱིན་ནས་ཀྱངཐེག་ཆེན་ལ་
འཇུག་དགོས་པས་རང་རྐྱ་མ་ཐུབ་པའི་ཕྱིར་ཐེག་ཆེན་དུ་འདུ་ལ། ཐེག་ཆེན་
ཕ་རོལ་ཏུ་ཕྱིན་པ་དང་སྔགས་ཕྱི་རྒྱུད་གསུམ་དུ་མཐར་ཐུག་གི་འབྲས་བུའི་
རྣམ་བཞག་བསྟན་ནའང་། དེར་བགྲོད་བྱེད་ཀྱི་ལམ་རྫོགས་པར་མ་བསྟན་
ཅིང་། སྔགས་བླ་མེད་ཀྱི་ཐེག་པས་ནི་ཡོངས་རྫོགས་བསྟན་པས་འཕགས་
s



སྡོམ་གསུམ་དཔག་བསམ་སྙེ་མ།
པར་མ་ཟད། ཡོ་ག་མན་ཆད་ཀྱི་རྒྱུ་དང་འབྲས་བུའི་ཐེག་པའི་ལམ་དང་
འབྲས་བུའི་རྣམ་པ་ཐམས་ཅད་སྔགས་བླ་མེད་དུ་ཚང་ལ། བླ་མེད་ཀྱི་ཐུན་
མོང་མ་ཡིན་པའི་ཁྱད་ཆོས་རྣམས་དེ་དག་ལ་མེད་ཅིང་། དེ་དང་དེའི་དོད་
ཐུབ་ཀྱང་བཞག་ཏུ་མེད་པའི་དོན་གྱིས་ནང་པ་བསྐྱེད་རྫོགས་གསུམ་གྱི་ནང་
དུ་ཐམས་ཅད་འདུ་བ་ཡིན་ནོ། །རིམ་པ་དགུ་ནི། སྤྱི་མདོ་ལས། དོན་དམ་
ངེས་པའི་ཐེག་པ་ནི། །གསུམ་དུ་ངེས་པར་སྣང་བ་སྟེ། །ཀུན་འབྱུང་འདྲེན་
དང་དཀའ་ཐུབ་རིག །དབང་སྒྱུར་ཐབས་ཀྱི་ཐེག་པའོ། །ཞེས་པ་ལྟར་གསུམ་
གྱི་རེ་རེ་ལའང་གསུམ་གསུམ་དུ་ཕྱེ་བས་དགུའོ། །དང་པོ་ཀུན་འབྱུང་འདྲེན་
པའི་ཐེག་པ་ལ་གསུམ་ལས། ཉན་ཐོས་ནི། ཆོས་བདག་གཟུང་འཛིན་དོན་
དམ་དུ་གཏན་ལ་ཕབ་ནས། རང་ཉིད་ཞི་བདེའི་བསམ་པས། སོ་ཐར་རིགས་
བརྒྱད་གང་རུང་གི་ཚུལ་ཁྲིམས་བླངས་ཏེ་ཉེས་སྤྱོད་སྤོང་ཞིང་། ཏིང་ངེ་འཛིན་
གྱིས་སེམས་ལས་རུང་དུ་བསྒྲུབས་ཏེ། བདེན་བཞི་རྣམ་པ་བཅུ་དྲུག་སྒོམ་
པའི་ཤེས་རབ་ཀྱིས། འབྲས་བུ་རྒྱུན་དུ་ཞུགས་པ་ནས་དགྲ་བཅོམ་པ་ཉིད་
ཀྱི་བར་དུ་སྒྲུབ་པར་བྱེད་དོ། །རང་རྒྱལ་ནི། ཤེས་པ་སྐད་ཅིག་དོན་དམ་
དུ་བལྟ་ཞིང་། བདེན་བཞི་རྣམ་པ་བཅུ་དྲུག་ཉན་ཐོས་དང་འདྲ་བའི་སྟེང་དུ་
རྟེན་འབྲེལ་ཟབ་མོའི་ལམ་བསྣན་ཏེ་བསྒོམས་པས། འབྲས་བུ་རང་ རྒྱལ་
དགྲ་བཅོམ་ཐོབ་ནས། ལུས་ཀྱི་རྣམ་རིག་གིས་ཆོས་སྟོན་པར་མཛད་ དོ། །བྱང་
55



ལེགས་བཤད་རྒྱ་མཚོར་འཇུག་པའི་གྲུ་གཟིངས།
སེམས་ནི། ཆོས་ཐམས་ཅད་བདག་མེད་པར་གཏན་ལ་ཕབ་ནས། གཞན་
ཕན་གྱི་བསམ་པས། ཕར་ཕྱིན་བཅུ་དང་བསྡུ་དངོས་བཞི་ལ་སྤྱོད་ཅིང་།
རྣམ་པར་མི་རྟོག་པའི་ཏིང་ངེ་འཛིན་གྱིས་སློབ་ལམ་དུ་བྱང་ཆུབ་ཀྱི་ཕྱོགས་
ཆོས་སོ་བདུན་བསྒོམས་པས། འབྲས་བུ་མི་སློབ་པའི་ལམ་ཀུན་ཏུ་འོད་ཀྱི་
ས་བརྙེས་པར་འདོད་དོ། །དེ་གསུམ་གྱིས་འབྲས་བུ་ལ་སྦྱོར་བའི་ལམ་མཚོན་
པར་བྱེད་པས་མཚན་ཉིད་དང་། མཐར་ཐུག་སྔགས་ཀྱི་མྱང་འདས་ཟུང་འཇུག་
གི་ཡེ་ཤེས་ལ་ལྟོས་ཏེ། དེའི་རྒྱུའི་ཆེད་ཙམ་དུ་སྦྱོར་བའི་ལམ་ཡིན་པས་རྒྱུ་
དང་། ནང་གསེས་ཀྱི་དབྱེ་བས་ཐེག་པ་གསུམ་ཞེས་བྱའོ། །
གཉིས་པ་དཀའ་ཐུབ་རིག་བྱེད་ཀྱི་ཐེག་པ་ལ་གསུམ་
ལས། ཀྲི་ཡ་སྟེ་བྱ་རྒྱུད་དུ། ཆུ་དང་ཅོད་པན་གྱི་དབང་བསྐུར་བ་སྔོན་དུ་འགྲོ་
བས། བདག་གི་དེ་ཁོ་ན་ཉིད་དོན་དམ་པར་མཐའ་བཞི་དང་བྲལ་བའི་དག་
པར་རྟོགས་ནས། ལྷའི་དེ་ཁོ་ན་ཉིད་ལྷ་དྲུག་གི་སྒོ་ནས་བདག་དམ་ཚིག་པར་
བསྐྱེད་པའི་མདུན་དུ་ཡེ་ཤེས་པ་སྤྱན་དྲངས་ཏེ་རྗེ་ཁོལ་གྱི་ཚུལ་དུ་བལྟས་ལ།
སྒྲ་དང་སེམས་དང་གཞི་ལ་གཞོལ་བ་བཟླས་བརྗོད་ཀྱི་དེ་ཉིད་དང༌། མེ་
གནས་སྒྲ་གནས་སྒྲ་མཐའི་དེ་ཉིད་གསུམ་གྱི་བསམ་གཏན་སྒོམ་ཞིང་། ཁྲུས་
དང་གཙང་སྤྲ་ལ་གཙོ་བོར་སྤྱད་པས། རིགས་གསུམ་རྡོ་རྗེ་འཛིན་པའི་ས་
ཐོབ་པར་འདོད་དོ། །ཨུ་པ་ཡ་སྟེ་སྤྱོད་རྒྱུད་དུ། ཆུ་དང་ཅོད་པཎ་གྱི་སྟེང་ཕྱག་



སྡོམ་གསུམ་དཔག་བསམ་སྙེ་མ།
མཚན་དང་མིང་དབང་ཡང་བསྐུར་ནས། ལྟ་བ་ཡོ་ག་དང་། སྤྱོད་པ་ཀྲི་ཡ་
ལྟར་སྤྱོད་ཅིང་། སྒོམ་པ་རང་ཉིད་དམ་ཚིག་པར་བསྐྱེད་པའི་མདུན་དུ་ལྷ་
ཡེ་ཤེས་པ་སྤུན་ནམ་གྲོགས་པོའི་ཚུལ་དུ་བལྟས་ནས། བཟླས་པ་དང་ཏིང་
ངེ་འཛིན་བརྟན་པར་བྱས་པས། རིགས་བཞི་རྡོ་རྗེ་འཛིན་པའི་ས་ཐོབ་པར་
འདོད་དོ། །ཡོ་ག་སྟེ་རྣལ་འབྱོར་གྱི་རྒྱུད་དུ། རྡོ་རྗེ་སློབ་མའི་དབང་གི་སྟེང་
སློབ་དཔོན་གྱི་དབང་མཐའ་རྟེན་དང་བཅས་པའང་བསྐུར་ནས། དོན་དམ་
པར་མཚན་མ་མེད་པའི་ཆོས་ཉིད་ཀྱི་བྱིན་རླབས་ཀུན་རྫོབ་རྡོ་རྗེ་དབྱིངས་
ཀྱི་ལྷར་བལྟ་ཞིང་། མངོན་བྱང་ལྔ་དང་ཆོ་འཕྲུལ་བཞིའི་སྒོ་ནས་བདག་ལྷར་
བསྒོམས་པ་ལ་ཡེ་ཤེས་པ་དགུག་ཅིང་བསྟིམ་སྟེ་ཕྱག་རྒྱ་བཞིས་རྒྱས་བཏབ་
ནས་མཆོད་བསྟོད་བཟླས་པ་སོགས་ བྱས་མཐར། ཕྱག་རྒྱ་བཀྲོལ་ནས་
གཤེགས་སུ་གསོལ་བ་ཐབས་ཀྱི་རྣལ་འབྱོར་དང་། སེམས་ཀྱི་དེ་ཁོ་ན་ཉིད་
སྒོམ་པ་ཤེས་རབ་ཀྱི་རྣལ་བྱོར་ཏེ། ནང་གི་ཏིང་ངེ་འཛིན་ལ་གཙོ་བོར་འདོན་
ཞིང་ ། གཙང་ སྦྲ་ སོགས་ཕྱིའི་སྤྱོད་པའང་གྲོགས་སུ་བསྟེན་པས། འབྲས་
བུ་སྟུག་པོ་བཀོད་པའི་སར་གྲོལ་བར་འདོད་དོ། །དེ་གསུམ་ཀྱིས་གང་དང་
གང་ལ་བླང་དོར་དང་སྤངས་གཉེན་ཕྱི་མཚན་ཉིད་ཀྱི་ཐེག་པ་དང་ཚུལ་འདྲ་
བས་ ཕྱི་ ཐུབ་ པ་ རྒྱུད་ ཀྱི་ ཐེག་ པ་ གསུམ་ ཞེས་ བྱའོ།།
གསུམ་པ་དབང་སྒྱུར་ཐབས་ཀྱི་ཐེག་པ་ལ་གསུམ་ལས། རྣལ་



ལེགས་བཤད་རྒྱ་མཚོར་འཇུག་པའི་གྲུ་གཟིངས།
འབྱོར་བླ་མེད་པའི་རྒྱུད་ཅེས་བཏགས་པ་རྒྱུད་མ་ཧཱ་ཡོ་ག་ནི། དབང་བཞིས་
བསྡུས་པའི་ཕན་ནུས་ཟབ་མོའི་དབང་གིས་སྨིན་པར་བྱས་ནས། གཞི་ ཆོས་
ཐམས་ཅད་སེམས་ཉིད་སྣང་སྟོང་དབྱེར་མེད་ལྷག་པའི་ཆོས་སྐུ་ཆེན་པོར་
རྟོགས་པས། ལམ་སྒོམ་ཚུལ་མ་ཧཱ་ལ་ནང་གསེས་ཀྱིས་ཕ་མ་གཉིས་མེད་
ཀྱི་རྒྱུད་གསུམ་དུ་ཕྱེ་བ་ལས། གསང་འདུས་དང་གཤིན་རྗེ་གཤེད་སོགས་
ཕ་རྒྱུད་རྣམས་སུ་ཐབས་བསྐྱེད་རིམ་གྱི་སྤྲོས་པ་དང་། རྫོགས་རིམ་གསང་
དབང་གི་ཉམས་ལེན་རླུང་གཙོ་བོར་བྱེད་པས་གསལ་སྟོང་རྣམ་པར་མི་རྟོག་
པའི་ཡེ་ཤེས། ཡང་དག་དང་འཁོར་ལོ་སྡོམ་པ་སོགས་མ་རྒྱུད་རྣམས་སུ་
བསྐྱེད་རིམ་ཆ་ཙམ་ལས། རྫོགས་རིམ་ཤེར་དབང་གི་ཉམས་ལེན་ཁམས་
བྱང་ཆུབ་ཀྱི་སེམས་ཐིག་ལེ་གཙོ་བོར་བྱེད་པས་བདེ་སྟོང་རྣམ་པར་མི་རྟོག་
པའི་ཡེ་ཤེས། སྒྱུ་འཕྲུལ་དྲྭ་བ་སོགས་གཉིས་མེད་ཀྱི་རྒྱུད་རྣམས་སུ་བསྐྱེད་
རྫོགས་ཟུང་འཇུག་དང་། ཁྱད་པར་རྫོགས་རིམ་དབང་བཞི་པའི་ཉམས་
ལེན་བདེ་གསལ་རྣམ་པར་མི་རྟོག་པའི་ཡེ་ཤེས་ཆེན་པོ། བསམ་གྱིས་མི་
ཁྱབ་པའི་ཆོས་ཉིད། མཆོག་ཏུ་མི་འགྱུར་བའི་འོད་གསལ་རང་བྱུང་གི་ཡེ་
ཤེས་གཙོ་བོར་ཉམས་སུ་ལེན་ཅིང་། སྤྱོད་པ་གསུམ་གྱི་ཉེ་རྒྱུས་འབྲས་བུ་
ཚེ་འདི་ཉིད་ལ་བླ་ན་མེད་པའི་བྱང་ཆུབ་ཐོབ་པར་འདོད་དོ། །མ་རྒྱུད་ལུང་
ཨ་ནུ་ཡོ་ག་ནི། ཕྱི་ནང་སྒྲུབ་གསང་བཞིས་བསྡུས་པའི་དབང་མཆོག་སུམ་
s



སྡོམ་གསུམ་དཔག་བསམ་སྙེ་མ།
ཅུ་རྩ་དྲུག་བསྐུར་ནས། གཞི་ཆོས་ཐམས་ཅད་ཀྱི་གཤིས་ལུགས་དཀྱིལ་འཁོར་
རྣམ་གསུམ་མ་འདྲེས་ཡོངས་རྫོགས་སུ་གནས་པ་ཉིད་རྟོག་དཔྱོད་ཀྱི་རྗེས་
སུ་འཇུག་པ་ལྟ་བས་གཏན་ལ་ཕབ་སྟེ། དོན་གྱི་རྗེས་སུ་འཇུག་པ་རྣམ་པར་
མི་རྟོག་པའི་ཡེ་ཤེས་དང་། ཡི་གེའི་རྗེས་སུ་འཇུག་པ་ལྷའི་ཏིང་ངེ་འཛིན་སྒོམ་
པ་གྲོལ་ལམ་དང༌། སྟེང་འོག་གི་སྒོ་ལ་བརྟེན་ནས་བདེ་སྟོང་གི་ཡེ་ཤེས་
བསྐྱེད་པ་ཐབས་ཀྱི་ལམ་རྣམས་བསྒོམས་པས། འགྱུར་བ་མ་ངེས་པ་ལ་
སོགས་ཏེ་ས་བཅུས་བསྡུས་པའི་སློབ་ལམ་བཞི་མཐར་ཕྱིན་པ་དང་། འབྲས་
བུ་མི་སློབ་པའི་ལམ་ཚེ་འདིར་བདེ་བ་ཆེན་པོའི་སྐུ་མངོན་དུ་བྱེད་པར་འདོད་
དོ༑ །གཉིས་སུ་མེད་པའི་རྒྱུད་མན་ངག་ཨ་ཏི་ཡོ་ག་ནི། དབང་བཞི་པ་རྩལ་
དུ་བཏོན་པ་རིག་པའི་རྩལ་དབང་སོགས་ཁྱད་པར་གྱི་དབང་བསྐུར་ནས།
གཞི་སྣང་སྲིད་འཁོར་འདས་ཀྱིས་བསྡུས་བའི་ཆོས་སོ་ཅོག་ཡེ་ནས་སངས་
རྒྱས་པའི་རང་བཞིན་ཏུ་གཏན་ལ་ཕབ་སྟེ། སེམས་ཀློང་མན་ངག་གི་སྡེ་གསུམ་
སོ་སོའི་དགོངས་པ་ལྟར་ཀ་དག་གི་དོན་སོར་བཞག་གིས་ཉམས་སུ་ལེན་
པ་དང་། ཁྱད་པར་ལྷུན་གྲུབ་ལུས་ཀྱི་དཀྱིལ་འཁོར་དེ་བཞིན་གཤེགས་
པའི་གསད་མཛོད་སྒོ་ཕྱེ་ནས། རིག་པ་མངོན་སུམ་གྱི་དོན་དང་པོར་མཐོང་
བ༑ བར་དུ་འཕེལ་ཞིང་ཚད་ལ་ཕེབས་པ། ཐ་མར་ཟད་པས་གདིངས་
བཞིའི་ཚད་དུ་སྐྱེལ་བ་ཐོད་རྒལ་གྱི་ལམ་སྒོམ་ཞིང་། གནས་སྐབས་ཐམས་
59



ལེགས་བཤད་རྒྱ་མཚོར་འཇུག་པའི་གྲུ་གཟིངས།
ཅད་དུ་ཅིར་སྣང་ཆོས་ཉིད་ཀྱི་རོལ་པར་བལྟས་ཏེ་དགག་སྒྲུབ་བླང་དོར་མེད་
པར་སྤྱད་པས། འབྲས་བུ་ལྷུན་རྫོགས་ཀུན་ཏུ་བཟང་པོའི་ས་ལ་ད་ལྟ་ཉིད་
ནས་གནས་པ་མཐར་ཕྱིན་ཏེ། གདོད་མའི་སར་གྲོལ་བར་བྱེད་པ་ཡིན་ནོ།
དེ་གསུམ་གྱིས་སེམས་ཉིད་སྐུ་དང་ཡེ་ཤེས་ཀྱི་དཀྱིལ་འཁོར་དུ་རང་སྣང་
བས་དངོས་གྲུབ་གཞན་ནས་མི་འཚོལ་བར་རང་བྱུང་གི་ཡེ་ཤེས་སུ་མཐོང་
བས་ནང་རྒྱུད་གསུམ་ཞེས་བྱ་སྟེ། དེས་ན་རྫོགས་པ་ཆེན་པོའི་ལུགས་ལ་
རྣམ་གྲོལ་གྱི་ལམ་ཐམས་ཅད་ཐེག་པ་དགུ་པོ་དེར་འདུ་ལ། དེ་ཐམས་ཅད་
རང་བཞིན་རྫོགས་པ་ཆེན་པོའི་ཐེག་པ་འདིར་འདུས་ཤིང་རྫོགས་པ་ཡིན་
ནོ།།
གསུམ་པ་ནི། ཉན་རང་བྱང་སེམས་རིགས་ཅན་སོ་སོ་ལ། །རྡོ་
རྗེ་འཛིན་པའི་ལམ་ཞུགས་ཡོད་དོ་ཞེས། །འབུམ་ལྔའི་རྒྱུད་ཀྱི་ལུང་ལས་
གསལ་བར་གྲུབ། །ཅེས་པ་སྟེ། ཇི་སྐད་དུ། རྡོ་ཡི་རིགས་ཀྱི་བྱེ་བྲག་ཞིག །
བཞུ་བས་ལྕགས་དང་ཟངས་དངུལ་འབྱུང་། །གསེར་འགྱུར་རྩི་ཡི་དངོས་
པོ་ཡིས། །ཀུན་ཀྱང་གསེར་དུ་བསྒྱུར་བར་བྱེད། །དེ་བཞིན་སེམས་ཀྱི་བྱེ་
བྲག་གིས། །རིགས་ཅན་གསུམ་གྱི་སྡོམ་པ་ཡང་། །དཀྱིལ་འཁོར་ཆེན་
པོ་འདིར་ཞུགས་ན། །རྡོ་རྗེ་འཛིན་པ་ཞེས་བྱའོ། །ཞེས་རྒྱུད་འབུམ་པའི་ལུང་
དེ་ཁོ་ན་ཉིད་ཀྱི་ཡེ་ཤེས་གྲུབ་པ་ཞེས་བྱ་བ་ལས་བྱུང་བ་སྟེ། དཔེ་ནི་ལྕགས་



སྡོམ་གསུམ་དཔག་བསམ་སྙེ་མ།
རྡོ། ཟངས་རྡོ། དངུལ་རྡོ་གསུམ་ནི་སྐྱེ་བོ་ཕལ་པ་ཡིན་ལ། དེ་གསུམ་བཞུ་
བ་ལས་བྱུང་བའི་ལྕགས་ནི་ཉན་ཐོས། ཟངས་ནི་རང་རྒྱལ། དངུལ་ནི་བྱང་
སེམས་ཀྱི་བསླབ་པར་བྱ་བ་ཡིན་ཅིང་། ལྕགས་ཟངས་དངུལ་གསུམ་པོ་
འགྱུར་རྩིས་གསེར་དུ་འགྱུར་བ་ནི་རིགས་ཅན་གསུམ་སོ་སོའི་སྡོམ་པ་ཡང་
དཀྱིལ་འཁོར་དུ་བཅུག་སྟེ་དབང་བྱིན་པ་ན་གསུམ་ག་རིག་པ་འཛིན་པའི་
སྡོམ་ལྡན་དུ་འགྱུར་བའི་ཕྱིར། རིགས་ཅན་གསུམ་ག་ལ་སྔགས་ཀྱི་ལམ་
ཞུགས་ཡོད་པར་གྲུབ་བོ། །
བཞི་པ་ནི། བསམ་པའི་དབྱེ་བས་སྔགས་ལ་འཇུག་པའི་ཚུལ། །
ཆོས་སྒོ་མང་ཡང་དེ་དག་སྤྲོ་བྱ་མིན། །ཞེས་པ་སྟེ། སྤྱིར་གཞི་ ལམ་ འབྲས་
གསུམ་ག་ནས་སྔགས་ལམ་དུ་འཇུག་པ་ཡོད་པར་བཤད་དེ། གཞི་རིགས་
གཅིག་དང་ལམ་རིགས་བཞི། གསང་ཆེན་བླ་མེད་མི་ལྡོག་བརྟེན། །ཞེས་
གསུངས་པའི་ཕྱིར། དེ་ཡང་གཞི་ནས་འཇུག་པ་ཡོད་དེ། རང་བཞིན་གྱི་
དབང་རྣོན་ཁ་ཅིག་གྲུབ་མཐས་བློ་ཡེ་མ་བསྒྱུར་བར་ཐོག་མ་ནས་སྔགས་
ལམ་དུ་འཇུག་པ་སྲིད་པའི་ཕྱིར།ཨིནྡྲ་བྷཱུ་ཏི་བཞིན་ནོ། །ལམ་ནས་འཇུག་པ་
ཡོད་དེ། ལམ་ཆུང་ལས། ལ་ལ་ཐུན་མོང་ལམ་ རྣམས་ ནས། །རྐྱེན་རྒྱུས་
འདིར་འཇུག་སློབ་པར་ངེས། །ཞེས་ལྷ་མི་དང་། ཉན་རང་དང་། བྱང་སེམས་
དང༌། ཕྱི་རྒྱུད་སྡེ་གསུམ་ལ་བསླབ་བཞིན་པ་ནས་སྔགས་ལམ་དུ་སྐེད་འཇུས་
s



ལེགས་བཤད་རྒྱ་མཚོར་འཇུག་པའི་གྲུ་གཟིངས།
བྱེད་པ་ཡོད་པའི་ཕྱིར། འབྲས་བུ་ནས་འཇུག་པ་ཡོད་དེ། ཉན་རང་གི་དགྲ་
བཅོམ་ལྷག་མེད་དུ་ཞུགས་པ་རྣམས་ཡིད་ལུས་ཀྱིས་ཐེག་ཆེན་དུ་འཇུག་པར་
བཤད་པ་ལྟར། འདིར་ཡང་མཚུངས་པའི་ཕྱིར་དང༌། བྱང་སེམས་དང་ཀྲི་
ཡོག་སྡེ་གསུམ་གྱིས་རང་རང་གི་འབྲས་བུ་ཐོབ་ནས་ཀྱང་ད་དུང་སྔགས་བླ་
མེད་ ཀྱི་ ལམ་དུ་འཇུག་པའི་ཕྱིར་ཏེ། ལམ་ཆུང་ལས། ཐུན་མོང་ས་མཐར་
བྱས་པའི་ཚེ། །ཡང་དག་སྐུ་གསུམ་ཐུགས་བཅོ་ལྔ། །བྱིན་རླབས་འཚམས་
པར་མོས་སྣང་བས། །འཁོར་ལོའི་ས་ལ་འགྱུར་བར་ངེས། །ཞེས་དང་།
གཞན་ལས་ཀྱང་། དེ་བས་སངས་རྒྱས་ སེམས་ དཔའ་ མཆོག །སྔགས་ཀྱི་
སྤྱོད་མཆོག་སྤྱོད་པ་རྣམས། །ཞེས་སངས་རྒྱས་དང་བྱང་སེམས་མཆོག་གཉིས་
ཀ་སྔགས་ལ་འཇུག་པར་བཤད་པའི་ཕྱིར་དང་། ལམ་རིམ་ལས། ལམ་གྱི་
རྩོལ་བས་ངལ་བ་རྣམས། །བྲོད་པ་བསྐྱེད་ཕྱིར་ཀུན་ཏུ་འོད། །རྡོ་རྗེ་འཛིན་
སྟག་བཀོད་པར་བསྟན། །མཐར་ཐུག་ས་གསུམ་ཆ་ལས་བརྗོད། །ཅེས་ཕར་
ཕྱིན་དང་སྔགས་གོང་འོག་གི་འབྲས་བུ་ལ་མཆོག་དམན་ཡོད་པར་གསུངས་
པའི་ཕྱིར་རོ། །འདིར་མཁས་མཆོག་འགའ་ཞིག བྱང་སེམས་དང་ཕྱི་རྒྱུད་
སྡེ་གསུམ་གྱི་རང་ལམ་ཁོ་ནས་ས་བཅུ་པའི་བྱང་སེམས་སངས་རྒྱས་ཀྱི་རྒྱལ་
ཚབ་ཆེན་པོའི་གོ་འཕང་གི་བར་ལས་ལྷག་པ་ཐོབ་མི་ནུས་ཀྱང་། སྐབས་
དེར་སྔགས་བླ་མེད་ཀྱི་ལམ་དུ་ཞུགས་ནས་སངས་རྒྱས་ཐོབ་པར་བཞེད། དེ་



སྡོམ་གསུམ་དཔག་བསམ་སྙེ་མ།
ལྟར་འདོད་ལུགས་གཉིས་ལས། ཕྱི་མ་འདི་འཆད་བདེ་བར་སྣང་མོད། དེ་
ལྟ་ན་འང་རང་གི་ཡི་གེ་སྔ་མ་རྣམས་སུ་འདོད་པ་སྔ་མ་ལྟར་བཀོད་ཅིང་། ལུང་
ལས་བརྒལ་བར་ཡང་མི་ནུས་པས་ད་དུང་དགོངས་པ་ལེན་ཚུལ་དཔྱད་ར་
བྱའོ། །ཡང་འཇིག་རྟེན་ལྷ་མི་དང་། ཉན་རང་བྱང་སེམས་རྣམས་ཀྱི་འབྲས་
བུའང་རང་ལམ་ལ་བསྟེན་ནས་ཚེགས་ཀྱིས་སྒྲུབ་པ་ལ་མི་ལྟོས་བར། དེ་
ཐམས་ཅད་རང་རང་གི་བསམ་པས་ཀུན་ནས་བསླངས་ཏེ་སྔགས་ཀྱི་ཐེག་
པ་ལ་སྤྱད་པས་ཚེགས་ཆུང་ངུས་མྱུར་དུ་འགྲུབ་པ་ཡོད་དེ། དཔེར་ན་ནད་
གསོ་བ་ལ་སྨན་སྤྱད་དང་སྤྱོད་ལམ་གྱི་འཕྲོད་བསྟེན་ལ་མི་ལྟོས་བར་རིགས་
སྔགས་རྣོན་པོས་ཡུད་ཙམ་གྱིས་གསོ་ནུས་པ་བཞིན་ནོ། །དེ་བས་ན་སྔགས་
ལ་འཇུག་པའི་སྒོ་དེས་མཚོན་ཏེ་མང་དུ་སྣང་ཡང་འདིར་དེ་དག་སྤྲོ་བྱ་མིན་
པར་བསྟན་པའོ། །
གསུམ་པ་ལ་གཉིས་ཏེ། དབང་པོ་རབ་འབྲིང་ཐ་གསུམ་ལ་
ལྟོས་པའི་སྡོམ་གསུམ་ལ་བཀྲི་ཚུལ་སྤྱིར་བསྟན། བྱེ་བྲག་བསྟན་བཅོས་
འདིར་བསྟན་བྱ་དབང་པོ་འབྲིང་གི་ལུགས་ཡིན་པར་བཤད་པའོ། དང་པོ་
ནི། འདིར་ནི་དབང་པོ་རབ་འབྲིང་ཐ་གསུམ་ལས། །ཞེས་ཐེག་པ་ཐམས་ཅད་
ཀྱི་ལམ་གྱི་གནད་སྡོམ་པ་གསུམ་དུ་འདུས་ཤིང་། དེ་ལ་བཀྲི་ཚུལ་ནི། དབང་
པོའི་ཁྱད་ པར་གྱིས་གསུམ་དུ་ ཡོད་དོ་ཞེས་མདོར་བསྟན་ནས། དེའི་ དོན་



ལེགས་བཤད་རྒྱ་མཚོར་འཇུག་པའི་གྲུ་གཟིངས།
རྒྱས་པར་བཤད་པ་ལ་གསུམ་ལས། དང་པོ་གང་ཟག་དབང་རབ་ཀྱིས་སྡོམ་
གསུམ་གཅིག་ཆར་དུ་ཐོབ་ཚུལ་ནི། རབ་མཆོག་སྦྱངས་པ་མཐར་སོན་སྐལ་
ལྡན་ཏེ། །དབང་བསྐུར་ཐོབ་བས་སྡོམ་གསུམ་ཅིག་ཆར་སྐྱེས། །རྟོགས་
གྲོལ་དུས་མཉམ་ཨིནྡྲ་བྷཱུ་ཏི་བཞིན། །ཞེས་པ་སྟེ། ཇི་ལྟར་ཨོ་རྒྱན་གྱི་རྒྱལ་
པོ་ཨིནྡྲ་བྷཱུ་ཏིས་སྟོན་པ་ཐུབ་པའི་དབང་པོ་ལ་འདོད་ཡོན་མ་སྤངས་པར་
སངས་རྒྱས་ཐོབ་པའི་ཐབས་ཞུས་པས། སྟོན་པས་དེར་དཀྱིལ་འཁོར་སྣང་
བར་མཛད་ནས་དབང་བསྐུར་བའི་དུས་དེ་ཉིད་དུ་རྒྱལ་པོས་ཟུང་འཇུག་གི་
སྐུ་བརྙེས་ཏེ་རྟོགས་གྲོལ་དུས་མཉམ་པ་བཞིན། སྔོན་སྦྱངས་མཐར་སོན་གྱི་
ལས་འཕྲོ་སད་པའི་སྐལ་ལྡན་དབང་པོ་ཡང་རབ་མཆོག་ཏུ་གྱུར་པ་རྣམས་
ནི༑ ཚེ་འདིར་ལམ་ཐུན་མོང་པས་རྒྱུད་སྦྱོང་བ་ལམ་ལྟོས་པར། དང་པོ་ཉིད་
ནས་ཕྱག་རྒྱ་ཆེན་པོའི་དངོས་གྲུབ་ལ་ཡིད་རྟོན་པའི་སྒོ་ནས་དཀྱིལ་བརྟེན་
ནས་རིམ་ཐོབ་ནཱ་གཱ་རྫུ་ན་ལྟར། །ཞེས་པ་སྟེཟག་དབང་འབྲིང་རྣམས་ནི་
འཕགས་མཆོག་ཀླུ་སྒྲུབ་ཀྱི་རྣམ་ཐར་ལྟར་སྡོམ་གསུམ་སོ་སོའི་ཆོ་ག་ལ་བརྟེན་
ནས་རིམ་པར་ལེན་པ་སྟེ། ཉན་ཐོས་དང་ཐུན་མོང་པའི་འདུལ་བའི་ཆོ་གས་
སོ་ཐར་རིགས་བདུན་གང་རུང། ཐེག་ཆེན་ཕ་རོལ་ཏུ་ཕྱིན་པ་སྲོལ་གཉིས་
གང་རུང་གི་ཆོ་གས་བྱང་སྡོམ། གསང་སྔགས་ཕྱི་ནང་གང་རུང་གི་ཆོ་གས་
སྔགས་སྡོམ་བླངས་ཏེ། སྡོམ་པ་གསུམ་ལྡན་དུ་ཉམས་སུ་ལེན་པའོ།།
64



སྡོམ་གསུམ་དཔག་བསམ་སྙེ་མ།
གསུམ་པ་སྐལ་དམན་རིམ་འཇུག་གི་བཀྲི་ཚུལ་ནི་། ཐ་མ་
སྐལ་དམན་ཤིན་ཏུ་གདུལ་དཀའ་དེ། །གསོ་སྦྱོང་བསླབ་པའི་གནས་བཅུ་
གྲུབ་མཐའ་བཞི། །བྱ་སྤྱོད་རྣལ་འབྱོར་རྒྱུད་ཀུན་རིམ་ཤེས་ནས། བླ་མེད་
འཇུག་པ་བརྟག་པ་གཉིས་པར་གསུངས། །ཞེས་པ་སྟེ། ཀྱེ་རྡོ་རྗེ་བརྟག་པ་
ཕྱི་མ་ འདུལ་བའི་ལེའུ་ལས། དང་པོར་གསོ་སྦྱོང་སྦྱིན་པར་བྱ། །དེ་རྗེས་བ
སླབ་པའི་གནས་བཅུ་ཉིད། །དེ་ལ་བྱེ་བྲག་སྨྲ་བ་བསྟན། །མདོ་སྡེ་ པའང་ དེ་
བཞིན་ནོ། །དེ་ནས་རྣལ་འབྱོར་སྤྱོད་པ་ཉིད་། །དེ་ཡི་རྗེས་སུ་དབུ་མ་བསྟན། །
སྔགས་ཀྱི་རིམ་པ་ཀུན་ཤེས་ནས། །དེ་རྗེས་ཀྱེ་ཡི་རྡོ་རྗེ་བསྟན། །སློབ་མས་
གུས་པས་བླངས་ནས་ནི། །འགྲུབ་འགྱུར་འདི་ལ་ཐེ་ཚོམ་མེད། །ཅེས་
གསུངས་པ་ལྟར་སྐལ་དམན་དབང་པོ་ཐ་མ་ཤིན་ཏུ་གདུལ་དཀའ་བ་རྣམས་
ནི་རིམ་གྱིས་བཀྲི་བའི་ཐབས་ལ་མཁས་པར་བྱ་སྟེ། འཁོར་བའི་ཉེས་
དམིགས་དང༌། མྱང་འདས་གྱི་ཕན་ཡོན་བསམ་དུ་བཅུག་པས་བློ་སྦྱངས་
ནས། ཐོག་མར་སྤྱོད་པ་ལ་རིམ་གྱིས་སློབ་སྟེ། དང་པོར་གསོ་སྦྱོང་ཡན་ལག་
བརྒྱད་པའི་དུས་ཁྲིམས་དང་། དེ་རྗེས་དགེ་བསྙེན་དགེ་ཚུལ་གྱི་བསླབ་པའི་
གནས་བཅུ་ནས་དགེ་སློང་གི་སྡོམ་པའི་བར་སྦྱིན་པར་བྱའོ། །དེ་རྗེས་གྲུབ་
མཐའ་བཞིའི་ལྟ་བ་སྟོན་ཏེ། བྱེ་བྲག་ཏུ་སྨྲ་བ་དང་མདོ་སྡེ་པའི་བཟུང་བ་
རྡུལ་ཕྲན་བསྐོར་བ་བར་བཅས་བར་མེད་དང་། འཛིན་པ་སྐད་ཅིག་མ་དོན་
65



ལེགས་བཤད་རྒྱ་མཚོར་འཇུག་པའི་གྲུ་གཟིངས།
དམ་དུ་འདོད་པ་ལ་སོགས་པའི་གྲུབ་མཐའ་རྣམས་དང་། དེ་རྗེས་སེམས་
བསྐྱེད་ནས། ཆོས་ཐམས་ཅད་སེམས་ཙམ་དུ་གཏན་ལ་འབེབས་པ་སོགས་
རྣལ་འབྱོར་སྤྱོད་པའི་གཞུང་དང་། ཆོས་ཐམས་ཅད་སྤྲོས་པའི་མཐའ་བརྒྱད་
དང་བྲལ་བར་སྟོན་པ་དབུ་མའི་གྲུབ་མཐའ་སྟེ། དེ་ལྟར་གྲུབ་མཐའ་བཞི་
ཤེས་པའི་འོག་ཏུ། ཐུན་མོང་མ་ཡིན་པའི་ཐེག་པའི་རིམ་པར་སློབ་སྟེ། རང་
རང་གི་དབང་བསྐུར་བ་སྔོན་དུ་འགྲོ་བས། གཙང་སྦྲའི་སྤྱོད་ལམ་དང་བཟླས་
བརྗོད་སོགས་ལུས་ངག་གི་བྱ་བ་གཙོ་བོར་སྟོན་པ་བྱ་བའི་རྒྱུད་དང་། ལུས་
ངག་གི་བྱ་བ་དང་སེམས་ཀྱི་ཏིང་འཛིན་ཆ་མཉམ་དུ་སྟོན་པ་སྤྱོད་པའི་རྒྱུད་
དང༌། སེམས་ཀྱི་ཏིང་འཛིན་གཙོ་བོར་སྟོན་པ་རྣལ་འབྱོར་གྱི་རྒྱུད་ཀུན་རིམ་
པར་ཤེས་པའི་འོག་ཏུ། ཐབས་ཤེས་གཉིས་སུ་མེད་པའི་རྣལ་འབྱོར་བདེ་བ་
ཆེན་པོས་ཁྱད་པར་དུ་བྱས་པའི་ཐབས་སྟོན་པ་རྣལ་འབྱོར་བླ་ན་མེད་པ་བསྐྱེད་
རྫོགས་གསུམ་གྱི་རྒྱུད་སྡེ་ལ་རིམ་གྱིས་གཞུག་པར་བྱ་བ་ཡིན་ནོ། །དེ་དང་
མཐུན་པར་ཕུར་པ་ཞེ་སྡང་ཁྲོས་པའི་རྒྱུད་ལས་ཀྱང་། སོ་སོར་ཐར་པ་དང་
པོར་སྦྱིན། །དེ་ལ་ཉན་ཐོས་ཆོས་རྣམས་བསྟན། །དེ་ནས་བྱང་ཆུབ་སྡོམ་ཆེན་
སྦྱིན། །དེ་ལ་དབུ་མའི་ཆོས་རྣམས་བཤད། །མཐར་ནི་འབྲས་བུ་ཐེག་ཆེན་
གྱི༑ ༑དབང་སྦྱིན་འབྲས་བུའི་རྒྱུད་འདི་བཤད། །ཅེས་སོ།།
གཉིས་པ་ནི། འདིར་ནི་དབང་པོ་འབྲིང་གི་ཚུལ་འཆད་



སྡོམ་གསུམ་དཔག་བསམ་སྙེ་མ།
དེ༑ ༑ཞེས་པས་མདོར་བསྟན་ནས། རྒྱས་བཤད་ལ་བཞི་སྟེ། ཚིགས་གསུམ་
སྔགས་ཀྱི་རྟེན་མཆོག་དམན་དུ་འགྲོ་ཚུལ་དམིགས་བསལ་དང་བཅས་པ་
བཤད། བསྟན་ བཅོས་ འདིར་ གཏན་ ལ་དབབ་བྱའི་སྡོམ་པ་གསུམ་ངོས་
བཟུང་། སོ་བྱང་གཉིས་སྔགས་སྡོམ་གྱི་ཡན་ལག་ཏུ་བསྡུ་ཚུལ་བཤད། སྡོམ་
གསུམ་སོ་སོའི་ལུས་རྣམ་བཞག་མདོར་བསྟན་པས་ཁོག་དབུབ་པའོ།།
དངཔོ་ནི། དགེ་སློང་དགེ་ཚུལ་དགེ་བསྙེན་སྡོམ་ལྡན་དེ། །རྡོ་རྗེ་
འཛིན་པའི་རབ་འབྲིང་ཐ་ཡིན་ཞེས། །ཕུར་པའི་རྒྱུད་དང་དུས་འཁོར་ལས་
གསུངས་ཤིང༌། །འོན་ཀྱང་ཡེ་ཤེས་ལྡན་པ་གཙོ་བོར་གཟུང་། །ཞེས་པ་སྟེ།
སྤྱིར་བཏང་གསང་སྔགས་རྡོ་རྗེ་འཛིན་པའི་སྡོམ་པ་ལ་འཇུག་པའི་རྟེན་དགེ་
སློང་རབ། དགེ་ཚུལ་འབྲིང། དགེ་བསྙེན་ཐ་མ་ཡིན་པར་ཕུར་པའི་རྒྱུད་
དང་དུས་འཁོར་རྩ་རྒྱུད་ལས་གསུངས་ཏེ། ཇི་སྐད་དུ། གསུམ་ལས་དགེ་
སློང་མཆོག་ཡིན་འབྲིང་། །དགེ་ཚུལ་ཞེས་བྱ་དེ་དག་ལས། །ཁྱིམ་ན་གནས་
པ་ཐ་མའོ། །ཞེས་གསུངས་ཤིང། རྟ་མགྲིན་དགོངས་པ་ལུང་སྟོན་གྱི་རྒྱུད་
ལས་ཀྱང་། དམིགས་པ་ཕྲ་བའི་རིག་པ་ནི། །གཙོ་བོའི་བསྙེན་པ་འབུམ་དུ་
བྱ༑ ༑འཁོར་རྣམས་ལ་ནི་ཁྲི་ཡིན་ཏེ། །དགེ་སློང་རྡོ་རྗེ་འཛིན་པས་བྱ། །ཞེས་
དང༌། སྔགས་སུ་མ་ཟད་བྱང་སྡོམ་གྱི་རྟེན་ཀྱང་ཁྱིམ་པ་ལས་རབ་ཏུ་བྱུང་



ལེགས་བཤད་རྒྱ་མཚོར་འཇུག་པའི་གྲུ་གཟིངས།
བ་འཕགས་ཏེ། མདོ་སྡེ་རྒྱན་ལས། རབ་ཏུ་བྱུང་བའི་ཕྱོགས་དག་ནི། །ཡོན་
ཏན་ཚད་མེད་རྣམས་དང་ལྡན། །དེ་ལྟས་སྡོམ་བརྩོན་ཁྱིམ་པ་ཡི། །བྱང་
སེམས་རྣམས་ལས་མཆོག་ཏུ་བཤད། །ཅེས་སོ། །རྟེན་ཁྱིམ་པ་ཡིན་ཀྱང་
ཡེ་ཤེས་དང་ལྡན་པ་སྟེ་ས་ཐོབ་པ་ཡིན་ན་དེ་ཉིད་ཁྱད་པར་དུ་འཕགས་པས་
གཙོ་བོར་བསྟེན་པ་དམིགས་བསལ་ཏེ། དུས་འཁོར་ལས། ས་ཐོབ་མ་
གཏོགས་ཁྱིམ་པ་ནི། །རྒྱལ་པོས་བླ་མར་མི་བྱ་སྟེ། །ཞེས་སོགས་གསུངས་
པའི་ཕྱིར་དང་། དེ་འདྲ་བའི་གང་ཟག་ནི་ཁྱིམ་པའི་རྟགས་ཅན་ཡིན་ཀྱང་
སའི་སྙིང་པོ་འཁོར་ལོ་བཅུ་པའི་མདོ་དང་འདུལ་བ་ལུང་ལས་ཁྱིམ་པ་འཕགས་
པའི་ཆོས་དང་ལྡན་པ་དོན་དམ་དགེ་སློང་དུ་བསྡུས་པ་དང་གནད་གཅིག་པ་
སྟེ༑ དཔེར་ན་འདུལ་ ལུང་ དུ། རྒྱན་གྱིས་བརྒྱན་པར་བྱས་ཀྱང་ཆོས་སྤྱོད་
ཅིང། །དུལ་ཞིང་ཡང་དག་སྡོམ་ལ་ཚངས་པར་སྤྱོད། །འབྱུང་པོ་ཀུན་ལ་ཆད་
པ་ སྤངས་ པ་ སྟེ། །དགེ་སློང་དགེ་སྦྱོང་དེ་ཡིན། །ཞེས་ཁྱིམ་བདག་གྲགས་
པ་དགེ་སློང་དུ་གསུངས་པ་བཞིན་ནོ།། གཉིས་པ་ནི། སྔ་འགྱུར་རྒྱུད་སྡེའི་
རྩ་བ་ཀུན་འདུས་ལས། །རང་དང་གཞན་དོན་ཕན་པ་ཆེ་སྤྱོད་པ། །སོ་ཐར་
སེམས་བསྐྱེད་དབང་བསྐུར་ཉིད་ཡིན་ཏེ། །སོ་སོར་འཛིན་ན་ཉན་ཐོས་བྱང་
སེམས་དང་། །རིག་པ་འཛིན་པ་ཞེས་སུ་མཁས་ལ་གྲགས། །ཞེས་པ་སྟེ།
སྤྱིར་སྡོམ་གསུམ་གྱི་ཐ་སྙད་གྲགས་པའི་རྣམ་གྲངས་ལ། སོ་ཐར་གྱི་དགེ་



སྡོམ་གསུམ་དཔག་བསམ་སྙེ་མ།།
བསྙེན། དགེ་ཚུལ་དགེ་སློང་སྟེ་བསླབ་ཚིགས་གསུམ་དང་། བྱང་སྡོམ་གྱི་
ཉེས་སྤྱོད་སྡོམ་པ། དགེ་བ་ཆོས་སྡུད། སེམས་ཅན་དོན་བྱེད་ཀྱི་ཚུལ་ཁྲིམས་
གསུམ་དང༌། སྔགས་སྡོམ་གྱི་སྐབས་སུ་ཕྲ་རྒྱས་ལས། དེ་ལྟར་སུམ་བརྒྱ་
དྲུག་ཅུ་རྣམས། བདག་གི་རྡོ་རྗེ་མཆོག་གསུམ་པོ། །ལོག་པར་མི་གཏོང་
སྡོམ་པའི་དངོས། །ས་གཞི་ལྟ་བུར་གསུངས་པ་ཡིན། །ཞེས་སྐུ་གསུང་ཐུགས་
ཀྱི་དམ་ཚིག་གསུམ་ལ་སྡོམ་པ་གསུམ་དུ་བཞག་པ་སོགས་མང་དུ་སྣང་མོད་
ཀྱང་། འདིར་སྐབས་དོན་ངོས་བཟུང་བ་ནི། མདོའི་ རྩ་ རྒྱུད་ ཀུན་ འདུས་
ལས། །དེ་ལྟར་སྡོམ་པ་གསུམ་པོ་ཡང་། །རང་དང་གཞན་དོན་ཕན་པ་ཆེ། །
ཞེས་པ་ལྟར་སྡེ་སྣོད་གསུམ་གྱི་ནང་ནས་འདུལ་བའི་སྡེ་སྣོད་ཀྱི་བསྟན་དོན་
སོ་ཐར། མདོ་སྡེའི་སྡེ་སྣོད་ཀྱི་བསྟན་དོན་བྱང་སྡོམ། སྡེ་སྣོད་བཞི་པ་རིག་
པ་འཛིན་པའི་སྡེ་སྣོད་ཀྱི་བསྟན་དོན་སྔགས་སྡོམ་རྣམས་ཡིན་ཅིང་། དེ་ཡང་
སོ་ཐར་ནི། ཀུན་སློང་གི་ཁྱད་པར་རང་དོན་ཞི་བདེ་འདོད་པས། ཆོ་གའི་
ཁྱད་པར་ཉན་ཐོས་དང་ཐུན་མོང་པའི་འདུལ་བའི་ཆོ་ག་ལ་བརྟེན་ནས། དུས་
ཀྱི་ཁྱད་པར་ཉིན་ཞག་གམ་ཇི་སྲིད་འཚོའི་བར་དུ། སྤང་བྱའི་ཁྱད་པར་ལུས་
ངག་གི་མི་དགེ་བ་ཅི་རིགས་སྤོང་པའི་རིགས་བརྒྱད་གང་རུང་ལ་བསླབ་
པའོ། །དེ་བཞིན་དུ་བྱང་སྡོམ་ནི། ཀུན་སློང་གི་ཁྱད་པར་གཞན་དོན་དུ་
རྫོགས་ བྱང་ལ་དམིགས་པས། ཆོ་གའི་ཁྱད་པར་སྲོལ་གཉིས་གང་རུང་ གི་



ལེགས་བཤད་རྒྱ་མཚོར་འཇུག་པའི་གྲུ་གཟིངས།
སེམས་བསྐྱེད་ཀྱི་ཆོ་ག་ལ་བརྟེན་ནས། དུས་ཀྱི་ཁྱད་པར་བྱང་ཆུབ་ཀྱི་
བར་དུ། སྤང་བྱའི་ཁྱད་པར་བྱང་ཆུབ་སེམས་དཔའི་འཆལ་ཚུལ་གྱི་རྒྱུན་
སློང་བའི་སྨོན་འཇུག་གཉིས་སམ་གང་རུང་ལ་བསླབ་པའོ། །སྔགས་སྡོམ་
ནི༑ ཀུན་སློང་ཐབས་ཤེས་ཁྱད་པར་ཅན་གྱིས་ཟིན་པའི་གཞན་དོན་རླབས་
པོ་ཆེ་སྒྲུབ་པར་འདོད་པས། ཆོ་གའི་ཁྱད་པར་རྒྱུད་སྡེ་བཞི་གང་རུང་གི་དབང་
ལ་བརྟེན་ནས། དུས་ཀྱི་ཁྱད་པར་བླ་ན་མེད་པའི་བྱང་ཆུབ་ཀྱི་བར་དུ། སྲུང་
བྱའི་ཁྱད་པར་སྔགས་ཕྱི་ནང་སོ་སོ་ལ་ལྟོས་པའི་རང་སྐལ་གྱི་འཆལ་ཚུལ་
སྡོམ་པའི་ཚུལ་ཁྲིམས་གང་ཞིག །བཏགས་པ་བ་བརྗོད་པ་ཁས་བླངས་དང་།
མཚན་ཉིད་པ་དབང་གི་དངོས་གཞི་ལས་ཐོབ་པའོ། །དེས་ན་རང་རང་སྡེ་
སྣོད་གང་ལས་བསྟན་དོན་ལྟར་སོ་སོར་འཛིན་ན། སོ་ཐར་ཉན་ཐོས་དང་།
སེམས་བསྐྱེད་བྱང་སེམས་དང༌། དབང་ཐོབ་པས་རིག་པ་འཛིན་པ་ཞེས་
མཁས་ལ་གྲགས་མོད། འོན་ཀྱང་ཀུན་སློང་གི་ཁྱད་པར་གྱིས་མཐའ་གཅིག་
ཏུ་མ་ ངེས་ ཏེ། རབ་དབྱེ་ལས། བསམ་པ་སེམས་བསྐྱེད་ཀྱིས་ཟིན་པའི། །
ཆོ་ག་ཉན་ཐོས་ལུགས་བཞིན་གྱིས། །སོ་སོར་ཐར་པ་རིགས་བརྒྱད་པོ། །བྱང་
སེམས་སོ་སོ་ཐར་པར་འགྱུར། །ཞེས་བྱང་སེམས་ཀྱི་སོ་ཐར་ངོས་འཛིན་
དངོས་སུ་གསུངས་པས། དེའི་ཤུགས་ཀྱིས་སྔགས་ཀྱི་སོ་ཐར་ཀྱང་དོན་གྱིས་
འཕངས་པའི་ཕྱིར་ཏེ། དཔེར་ན་སྔགས་སྡོམ་རྒྱུད་ལྡན་གྱིས་དགེ་ཚུལ་སློང་



སྡོམ་གསུམ་དཔག་བསམ་སྙེ་མ།
གི་སྡོམ་པ་གསར་དུ་བླངས་ནས་དེ་དང་དེ་གསང་སྔགས་ཀྱི་ཐུན་མོང་བ་
ཡིན་པའི་སོ་ཐར་གྱི་སྡོམ་པར་འགྱུར་དགོས་པ་བཞིན་ནོ། །སྤྲོས་པས་ཆོག་
གོ ༈ གསུམ་པ་ནི། དེ་ལྟར་ཐུན་མོང་སྡོམ་པ་འོག་མ་གཉིས། །འདིར་
ནི་བླ་མེད་དབང་གི་ཡན་ལག་ཏུ། །རྒྱུད་སྡེ་རྒྱ་མཚོར་བཤད་ལྟར་འདིར་
འཆད་དོ། །ཞེས་པ་སྟེ། བཤད་མ་ཐག་པ་ལྟར་རྒྱུའི་ཐེག་པ་དམན་མཆོག་
གཉིས་དང་ཐུན་མོང་པར་གྱུར་པ་སྡོམ་པ་འོག་མ་སོ་བྱང་གཉིས་འདིར་བླ་
མེད་དབང་གི་ཡན་ལག་ཏུ་འགྲོ་བ་ཡིན་ཏེ། སོ་བྱང་གི་སྡོམ་ལྡན་དེས་སྔགས་
སྡོམ་བླངས་པའི་ཚེ། སོ་ཐར་ནི་སྔགས་ཀྱི་ཉེས་སྤྱོད་སྡོམ་པ་དང་། བྱང་
སྡོམ་རྣམ་སྣང་གི་དམ་ཚིག་ཏུ་འགྱུར་བ་གང་ཞིག །སྔགས་བླ་མེད་དུ། སྤྱི་
དང་ཁྱད་པར་ལྷག་པའི་དམ་ཚིག་ཅེས་བཤད་པའི་སྤྱིའི་དམ་ཚིག་ཏུ། སོ་
བྱང་དང་སྔགས་ཕྱི་རྒྱུད་ཀྱི་དམ་ཚིག་ཐམས་ཅད་ཚང་བའི་ཕྱིར་དང་། དེར་
མ་ཟད་སོ་བྱང་སྔོན་དུ་མ་སོང་བའི་རྡོ་རྗེ་འཛིན་པའི་རྒྱུད་ལའང་དབང་བསྐུར་
ཁོ་ནས་ཐོབ་པའི་སྐྱབས་གསུམ་ཙམ་མམ་བསླབ་གཞི་ལྔ་འཛིན་པའི་ཉེས་
སྤྱོད་སྡོམ་པ་སོ་ཐར་དང་། དབང་གི་སྔོན་འགྲོར་རྒྱུད་སྡེ་ནས་གསུངས་
པའི་སེམས་བསྐྱེད་ཀྱི་ཆོ་གས་སྨོན་འཇུག་གི་སེམས་བསྐྱེད་བླངས་ཤིང་ཐོབ་
པའི་ཕྱིར་རོ། །དེས་ན་སྐབས་འདིར་བསྟན་གྱི་སྡོམ་པ་གསུམ་གྱི་རྣམ་གཞག་
འདི་ནི། རྒྱུའི་སྡེ་སྣོད་གསུམ་དུ་མ་གྲགས་པས་འབྲས་བུའི་སྡེ་སྣོད་རྒྱུད་སྡེ་
71



ལེགས་བཤད་རྒྱ་མཚོར་འཇུག་པའི་གྲུ་གཟིངས།
རྣམས་ཀྱི་ཁྱད་ཆོས་ཏེ། རྩ་རྒྱུད་སྙིང་པོ་ལས། བླ་མེད་མཆོག་གི་དམ་ཚིག་
ཏུ༑ ༑འདུལ་བའི་དབང་གིས་ཚུལ་ཁྲིམས་དང༌། །ཇི་སྙེད་སྡོམ་པ་བསམ་
ཡས་པ། །མ་ལུས་ཀུན་འདུས་རྣམ་པར་དག །ཅེས་དང་། རྔམ་གློག་ལས།
དགེ་སློང་བྱང་ཆུབ་སེམས་དཔའ་དང་། །རྣལ་འབྱོར་རྣལ་འབྱོར་ཆེན་པོ་
ཡིན། །ཞེས་དང་། འཁོར་ལོ་སྡོམ་པའི་རྒྱུད་ལས། སོ་སོ་ཐར་དང་བྱང་
ཆུབ་སེམས། །རིག་འཛིན་ཉིད་ཀྱི་དགེ་སློང་ངོ་། །ཞེས་དང་ ། རྡོ་རྗེ་རྩེ་ མོ་
ལས། སྲོག་གཅོད་རྐུ་དང་འཁྲིག་པ་དང་། །རྫུན་དང་ཆང་ནི་རྣམ་སྤངས་
ཏེ། །ཁྱིམ་པའི་སྡོམ་པ་ལེགས་གནས་ནས། །གསང་སྔགས་རྒྱལ་པོ་རང་
ཏུ་སྒྲུབ། །གལ་ཏེ་དེ་དག་རབ་བྱུང་གྱུར། །སྡོམ་པ་གསུམ་དང་ཡང་དག་
ལྡན། །སོ་སོ་ཐར་དང་བྱང་ཆུབ་སེམས། །རིག་འཛིན་རང་གི་ངོ་བོའོ། །ཞེས་
གསུངས་པ་ལྟར་འདིར་འཆད་དོ། བཞི་པ་ནི། སྡོམ་གསུམ་སོ་སོར་ཁོག་
དབུབ་གླེང་གཞི་དང་།། དང་པོར་སྡོམ་པ་མ་ཐོབ་ཐོབ་པའི་ཚུལ། །བར་ཏུ་
ཐོབ་པ་མི་ཉམས་བསྲུང་བའི་ཐབས། ཐ་མར་ཉམས་ན་གསོ་ཚུལ་བཞི་རེས་
སྡོམ། །ཞེས་ལུས་རྣམ་གཞག་གི་ཚིགས་སུ་བཅད་པ་འདི་སྡོམ་པ་གསུམ་སོ་
སོར་གཏན་ལ་དབབ་པའི་ལེའུ་གཉིས་པ་དང་། གསུམ་པ་དང་། བཞི་པ་
རྣམས་ཀྱིས་རྒྱས་པར་འཆད་པར་འགྱུར་བའི་ཕྱིར། འདིར་མ་སྤྲོས་སོ། དེ་
ལྟར་བཤད་ཟིན་ནས་ལེའུའི་སྐབས་བསྡུ་བ་ནི། །སྡོམ་གསུམ་སྤྱིའི་བཤད་



སྡོམ་གསུམ་དཔག་བསམ་སྙེ་མ།
གཞིའི་རིམ་པར་ཕྱེ་་བ་སྟེ་དང་པོའོ། །ཞེས་པ་སྟེ། བསྟན་བཅོས་འདི་ལ་
ལེའུ་ལྔ་ལས། །གཞི་འབྲས་ཀྱི་མཚམས་སྦྱོར་ལམ་ཐམས་ཅད་ཀྱི་གནད་
སྡོམ་པ་གསུམ་དུ་བསྡུས་པའི་འབྲེལ་སྤྱིར་བསྟན་པའི་སྒོ་ནས་བཤད་བྱའི་
གཞི་རིམ་པར་ཕྱེ་བ་སྟེ། ལེའུ་དང་པོའི་འགྲེལ་པའོ།། འདིར་སྨྲས་པ།
རང་བཞིན་ལྷུན་རྫོགས་འོད་གསལ་བྱང་ཆུབ་སེམས།།
སྒྲིབ་བྲལ་སྐུ་བཞིའི་འབྲས་བུར་མཚམས་སྦྱོར་བའི།།
རྣམ་དག་ལེགས་པའི་ལམ་མཆོག་སྡོམ་གསུམ་གྱི།།
བཤད་གཞིའི་རིམ་པ་ལེགས་པར་བཀྲལ་བའི་མཐུས།།
ལུས་ངག་ཉེས་སྤྱོད་འདུལ་བའི་ཐབས་ཀྱིས་ཐུལ།།
སེམས་གླང་གཞན་ཕན་ལྕགས་ཀྱུས་དབང་དུ་བྱས།།
མ་དག་སྣང་ཞེན་སྨིན་གྲོལ་ཆོས་ཀྱིས་སྦྱངས།།
འགྲོ་ཀུན་རྣམ་གྲོལ་དཔལ་ལ་སྤྱོད་པར་ཤོག།
༈ ན་མསྶརྦ་ཛྙཱ་ཡ། གང་ཞིག་མཚན་དཔེའི་གཟུགས་སྐུ་ཞི་བའི་དབྱིངས། །
སྙོམས་པར་ཞུགས་ཀྱང་སྡོམ་བརྩོན་འདུས་པའི་དབུས། །གནང་བཀག་
འདོམས་པའི་ཆོས་འདུལ་སྐུར་བཞེངས་བ། །སྟོན་དང་བསྟན་པ་གཉིས་
གྱུར་ཕྱག་གི་གནས། །ལུང་རིགས་སྦྲང་རྩིས་མྱོས་པའི་བླ་མ་ར། །ཆོས་
73



ལེགས་བཤད་རྒྱ་མཚོར་འཇུག་པའི་གྲུ་གཟིངས།
འདུལ་འདབ་བརྒྱ་བཞད་པའི་སྐྱེད་ཚལ་དུ། །ལེགས་བཤད་རྣམ་པར་
འགྲེལ་བའི་སྙན་འགྱུར་སྒྲ། །དཔྱོད་ལྡན་རྣ་བའི་བཅུད་དུ་དེ་རིང་ལེན། །
གཉིས་པ་སྡོམ་པ་གསུམ་སོ་སོའི་རང་བཞིན་དང་བསླབ་བྱ་
རྒྱས་ པར་ བཤད་པ་ལ་གསུམ་སྟེ། སོ་ཐར། བྱང་སེམས། སྔགས་ཀྱི་སྡོམ་པ་
བཤད་པའོ། །དེ་གསུམ་ག་ལ་སྔར་ལུས་རྣམ་བཞག་གི་སྐབས་སུ། ཁོག་
དབུབ་གླེང་གཞི། མ་ཐོབ་པ་ཐོབ་པར་བྱེད་པ། ཐོབ་པ་མི་ཉམས་པར་བསྲུང་
བ། ཉམས་ན་ཕྱིར་བཅོས་ཚུལ་དང་བཞིའི་སྡོམས་ཀྱིས་ བསྡུས་ ནའང་།
འདིར་བློ་གསར་རྣམས་ཀྱི་བློ་ལ་འཆར་བདེ་བའི་ཕྱིར། རྩ་བའི་ས་བཅད་
གསུམ་དུ་བསྡུས་ཏེ་འཆད་པར་བྱའོ།།
དེ་ལ་དང་པོ་སོ་ཐར་གྱི་སྡོམ་པ་བཤད་པ་ལ་གསུམ་སྟེ། སྟོན་
པས་འདུལ་བའི་དམ་ཆོས་གསུངས་ཚུལ། དེ་བསྡུས་ནས་བཤད་སྒྲུབ་ཀྱིས་
ཇི་ལྟར་བཟུང་ཚུལ། དེ་ལྟར་བཟུང་བའི་འདུལ་བའི་བརྗོད་བྱ་གཏན་ལ་
དབབ་པའོ། ། དང་པོ་ནི། གླེང་གཞི་སྟོན་པས་ཝཱ་ རཱཎ་སི་རུ། །
ལྷག་པའི་ཚུལ་ཁྲིམས་གཙོར་སྟོན་བདེན་པ་བཞི། །ལྔ་སྡེར་གསུངས་པ། །
ཞེས་པ་སྟེ། སྟོན་པ་ཡང་དག་པ་རྫོགས་པའི་སངས་རྒྱས་ཤཱཀྱ་ཐུབ་པ་འདིས།
སྔོན་བྱང་ཆུབ་མཆོག་ཏུ་ཐུགས་བསྐྱེད་པ་ནས་བརྩམས་ཏེ། བསྐལ་པ་
གྲངས་མེད་གསུམ་དུ་ཚོགས་གཉིས་རྫོགས་པར་མཛད་ནས། མི་རྣམས་ཚེ་



སྡོམ་གསུམ་དཔག་བསམ་སྙེ་མ།
ལོ་ཉི་ཁྲི་པའི་དུས་སངས་རྒྱས་འོད་སྲུངས་འཇིག་རྟེན་དུ་བྱོན་པའི་ཚེ་བྲམ་
ཟེའི་ཁྱེའུ་བླ་མར་གྱུར། དེའི་ཕྱི་མ་ལ་དགའ་ལྡན་དུ་དམ་པ་ཏོག་དཀར་པོར་
སྐྱེ་བ་བཟུང་ཞིང་། །དེ་ནས་ཚེ་ལོ་བརྒྱ་པའི་དུས་སུ་དགའ་ལྡན་ནས་འཕོ་
བ་སོགས་ཞིང་འདིར་མཛད་པ་བཅུ་གཉིས་ཀྱིས་དོན་མཛད་པ་ལས། གང་
གི་ཚེ་དགུང་ལོ་ཉེར་དགུའི་བར་ཁབ་ཏུ་བཞུགས་པའི་མཐར་རབ་ཏུ་བྱུང་
ཞིང་། དཀའ་བ་ལོ་དྲུག་སྤྱད་ནས། དགུང་ལོ་སོ་ལྔ་ལ་བབ་པ་ན་རྡོ་རྗེ་གདན་
དུ་ས་ག་ཟླ་བའི་ཚེས་བཅོ་ལྔའི་སྲོད་ལ་བདུད་བཏུལ་ཞིང་། ཐུན་དང་པོའི་
སྐབས་དེ་ཉིད་དུ་མཉམ་པར་བཞག་སྟེ། རབ་མཐའི་བསམ་གཏན་ལ་བརྟེན་
ནས་རྫུ་འཕྲུལ་གྱི་མངོན་ཤེས་དང་ལྷའི་རྣ་བ་བསྒྲུབས། གུང་ཐུན་ལ་གཞན་
སེམས་ཤེས་བ། སྔོན་གནས་རྗེས་དྲན། ལྷའི་མིག་རྣམས་བསྒྲུབས། ཐུན་ཐ་
མ་སྐྱ་རེངས་འཆར་ཀ་ལ་ཟག་ཟད་ཀྱི་མངོན་ཤེས་བསྒྲུབས་པས། བླ་ན་
མེད་པའི་ཡེ་ཤེས་བརྙེས་ནས་མངོན་པར་རྫོགས་པར་སངས་རྒྱས་ཏེ། དེའི་
ཚེ་འཇིག་རྟེན་ན་དགྲ་བཅོམ་པ་གཅིག་གོ །དེ་ནས་ཞག་བདུན་ཕྲག་བདུན་
འདས་པ་ཆུ་སྟོད་ཟླ་བའི་ཚེས་བཞི་ནས་བརྩམས་ཏེ། འདུལ་བའི་དམ་ཆོས་
གསུངས་བའི་གླེང་གཞི་ནི། ཡུལ་ཝཱ་རཱ་ཎ་སིའི་དྲང་སྲོང་ལྷུང་བ་རི་དྭགས་
ཀྱི་ནགས་སུ། སྟོན་པ་ཐུབ་པའི་དབང་པོས། འཁོར་ལྔ་སྡེ་བཟང་པོ་ལྷ་བརྒྱད་
ཁྲི་དང་བཅས་པ་ལ། ཆོས་ལྷག་པ་ཚུལ་ཁྲིམས་ཀྱི་བསླབ་པ་བརྗོད་བྱའི་གཙོ་
བ



ལེགས་བཤད་རྒྱ་མཚོར་འཇུག་པའི་གྲུ་གཟིངས།
བོར་སྟོན་པ་ལས་བརྩམས་ཏེ། འདུལ་བའི་འདུལ་བ་བཅས་པ་དང་རང་
བཞིན་གྱི་རྣམ་གཞག་ཆེ་ལོང་ཙམ་དང་།འདུལ་བའི་མདོ་སྡེ་ཏིང་ངེ་འཛིན་
དང༌། ཚངས་པར་སྤྱོད་པའི་རྣལ་འབྱོར་དུ་བྱ་བའི་རིམ་པ་དང་། འདུལ་བའི་
མངོན་པ་དེ་རྣམས་ཀྱི་རབ་དབྱེ། རྒྱ་ཆེར་བཤད་པ་སོགས་སྤངས་གཉེན་
གྱི་རིམ་པས་ཉམས་སུ་ལེན་པའི་ཐབས་བདེན་བཞིའི་ཆོས་ཀྱི་རྣམ་གྲངས་
གསུངས་པས། ལྔ་ སྡེས་ དགྲ་བཅོམ་པ་ཐོབ། ལྷ་བརྒྱད་ཁྲིས་བདེན་པ་
མཐོང། དེའི་ཚེ་འཇིག་རྟེན་ན་དགྲ་བཅོམ་པ་དྲུག་གོ །དེ་ནས་ཉེ་བའི་ལྔ་
སྡེ་ལ་སོགས་པ་ནས་རབ་བཟང་གི་བར་བཏུལ་ཏེ། དགུང་ལོ་བརྒྱད་ཅུ་པ་
ལ་གྱོད་ཡུལ་རྩ་ཅན་དུ་ཕུང་པོ་ལྷག་མ་མེད་པའི་དབྱིངས་སུ་མྱ་ངན་
ལས་འདའ་བ་སྟོན་པར་མཛད་དོ། །དེ་ཡང་ལུང་བཞིས་བསྡུས་པའི་འདུལ་
བའི་སྡེ་སྣོད་ནི། སྟོན་པ་སངས་རྒྱས་ནས་མྱ་ངན་ལས་མ་འདས་ཀྱི་བར་དུ་
བྱུང་བ་དང་བཅས་པའི་རྣམ་པར་བཞག་པ་ཐམས་ཅད་སྟོན་པའི་ཕྱིར། ཆོས་
འཁོར་དང་བོ་ཁོ་ནའི་མཚན་གཞིར་ངེས་པ་མ་ཡིན་ཀྱང་། འཁོར་བའི་མཚན་
ཉིད་སྤང་བྱ་ལས་ལྡོག་པའི་ལམ་སྟོན་པའི་ཕྱིར། གཙོ་ཆེ་བའི་དབང་དུ་བྱས་
ཏེ༑ འདིར་འཁོར་ལོ་དང་པོའི་མཚན་གཞིར་མཛད་པ་ཡིན་ནོ། །
གཉིས་པ་ནི། འོད་སྲུངས་སོགས་ཀྱིས་བསྡུས། །བྱེ་བྲག་བཤད་
མཛོད་ལ་སོགས་འཕགས་པས་བརྩམས། །ཡོན་ཏན་འོད་དང་ཤཱཀྱ་འོད་
76



སྡོམ་གསུམ་དཔག་བསམ་སྙེ་མ།
ཀྱིས་སྤེལ། །སྔ་འགྱུར་སྡོམ་རྒྱུན་ཞི་བ་འཚོ་དང་ནི། །ཕྱིས་ནས་ཤཱཀྱ་ཤྲཱི་ལས་
ཀྱང་དར། །ཞེས་པ་སྟེ། བཀའ་བསྡུ་ལ་གསུམ་ལས། དང་པོ་ནི། ཤཱ་རིའི་
བུ་དང་ལྷན་ཅིག་དགྲ་བཅོམ་པ་བརྒྱད་ཁྲི། མོངྒལ་གྱི་བུ་དང་ལྷན་ཅིག་དགྲ་
བཅོམ་པ་བདུན་ཁྲི། བཅོམ་ལྡན་འདས་དང་ལྷན་ཅིག་དགྲ་བཅོམ་པ་ཁྲི་
བརྒྱད་སྟོང་མྱ་ངན་ལས་འདས་པས། དེའི་ཚེ་ལྷ་རྣམས་ཀྱིས། དགེ་སློང་
དབང་ཡོད་པ་དག་ཀྱང་མྱ་ངན་ལས་འདས་ཏེ། དམ་པའི་ཆོས་ནི་དུད་པ་
ཙམ་དུ་གྱུར། དགེ་སློང་རྣམས་སྡེ་སྣོད་གསུམ་གྱི་སྒྲ་ཡང་མི་སྒྲོག་གོ །ཞེས་
འཕུ་བ་བསལ་བའི་ཕྱིར། གནས་རྒྱལ་པོའི་ཁབ་ཀྱི་ནྱ་གྲོ་དྷའི་ཕུག་ཏུ། མ་
སྐྱེས་དགྲས་གནས་མལ་དང་ཡོ་བྱད་ཐམས་ཅད་སྦྱར་ཏེ། དགྲ་ བཅོམ་ པ་
ལྔ་བརྒྱ་འདུས་ནས་དབྱར་གནས་པའི་དུས་སུ། འཕགས་པ་ཀུན་དགའ་
བོས་མདོ་སྡེ། ཉེ་བར་འཁོར་གྱིས་འདུལ་བ། འོད་སྲུངས་ཆེན་པོས་མངོན་
པའི་སྡེ་སྣོད་མཐའ་དག་བསྡུས་པས། ལྷ་རྣམས་ནི་འཕེལ། ལྷ་མིན་རྣམས་
ནི་འགྲིབ། སངས་རྒྱས་ཀྱི་བསྟན་པ་ཡུན་རིང་བར་གནས་སོ། །ཞེས་ལྷ་
རྣམས་ཀྱིས་འོག་མིན་གྱི་བར་དུ་གོ་བར་བྱས་ཤིང་ཆེད་དུ་བརྗོད་དོ། བསྡུ་
བ་གཉིས་པ་ནི། སྟོན་པ་མྱ་ངན་ལས་འདས་ནས་ལོ་བརྒྱ་དང་བཅུ་ལོན་པ་
ན༑ ཡངས་པ་ཅན་གྱི་དགེ་སློང་རྣམས་ཀྱིས་རུང་བ་མ་ཡིན་པའི་གཞི་བཅུ་
བྱས་པ་དེ། གྲགས་པ་ལ་སོགས་པ་དགྲ་བཅོམ་པ་བདུན་བརྒྱས་སུན་ཕྱུངས་



ལེགས་བཤད་རྒྱ་མཚོར་འཇུག་པའི་གྲུ་གཟིངས།
ཤིང༌། སྡེ་སྣོད་གསུམ་ག་ཚང་བ་ཚར་གཅིག་ལེགས་པར་བཏོན། མཐུན་
པ་དང་བཀྲ་ཤིས་པའི་གསོ་སྦྱོང་ཡང་མཛད་པའོ། །བསྡུ་བ་གསུམ་པ་ནི།
རྒྱལ་པོ་མྱ་ངན་བྲལ་གྱི་བུ་རྒྱལ་པོ་དཔའ་བོའི་སྡེའི་དུས་ནས་བརྩམས་ཏེ།
བདུད་ཀྱིས་བྱིན་གྱིས་བརླབས་པའི་དགེ་སློང་ལྷ་ཆེན་པོ་དང༌། བཟང་པོ་
དང༌། གནས་བརྟན་ཀླུ་དང༌། ཡིད་བརྟན་རྣམས་རིམ་པར་བྱུང་བས། གཞི་
ལྔ་གཞན་ལན་གདབ་དང་མི་ཤེས་པ། །ཡིད་གཉིས་དང་ནི་ཡོངས་སུ་བརྟག །
བདག་ཉིད་གསོ་བར་བྱེད་པ་སྟེ། །འདི་ནི་སྟོན་པའི་བསྟན་པ་ཡིན། །ཞེས་
སོ༑ བསྒྲགས་ཏེ་ཆོས་ལོག་བསྟན་པས། རྒྱལ་པོ་དཔའ་བོའི་སྡེའི་ཚེ་སྨད།
དགའ་བོ་དང་། པདྨ་ཆེན་པོའི་ཚེ་རིལ་པོ། ཀ་ནི་ཥའིཚེ་སྟོད་ཡན་ཏི་རྒྱལ་
པོ་བཞིའི་རིང་དགེ་འདུན་རྣམས་རྩོད་པར་གྱུར་ཅིང་། སྟོན་པས་འདུལ་བ་
ཡི་གེར་འབྲི་བར་མ་གནང་བས་ཡུན་རིང་སོང་བ་ན་སོ་སོ་ཐར་པའི་མདོའི་
འདོན་ཚུལ་མ་མཐུན་པའི་དབང་གིས་སྡེ་པ་བཅོ་བརྒྱད་དུ་གྱེས་ཏེ། ཇི་ལྟར་
ན་གནས་བརྟན་ཀླུས་རྩོད་པ་སྤེལ་བའི་རྒྱུས་རྩ་བའི་སྡེ་པ་བཞིར་གྱེས། དེ་
རྗེས་ཡིད་བརྟན་ཀྱིས་རྩོད་པ་རྒྱ་ཆེར་སྤེལ་བས་སྡེ་བ་བཞི་ཡང་བཅོ་བརྒྱད་
དུ་རིམ་གྱིས་གྱེས་རྗེས། ཕན་ཚུན་རྩོད་པ་ཅུང་ཟད་ཞི་ནས་སོ་སོར་གནས་
པའི་དུས་སུ། རྒྱལ་པོ་ཀ་ནིཥས་སྦྱིན་བདག་བྱས་ནས་བཀའ་བསྡུ་གསུམ་
པ་མཛད། དེ་ཡང་ཁ་ཆེའི་ཡུལ་རྣ་རྒྱན་གྱི་གཙུག་ལག་ཁང་དུ། འཕགས་



སྡོམ་གསུམ་དཔག་བསམ་སྙེ་མ།
པ་རྩིབས་ལོགས་སོགས་དགྲ་བཅོམ་ལྔ་བརྒྱ་དང་། བ་སུ་མི་ཏྲ་སོགས་བཙུན་
པ་ཆེན་པོ་བཞི་བརྒྱ་དང་། བྱང་ཆུབ་སེམས་དཔའ་ལྔ་བརྒྱ་རྣམས་ཀྱིས་བསྡུས་
ཞེས་ཁ་ཆེ་བ་རྣམས་འདོད། ཛ་ལནྡྷ་རའི་དགོན་པ་ཀུ་པ་ནའི་གཙུག་ལག་
ཁང་དུ་དགྲ་བཅོམ་པ་ལྔ་བརྒྱ་དང་། བཙུན་པ་ཆེན་པོ་ལྔ་སྟོང་ཞིག་གིས་བསྡུས་
སོ༑ ༑ཞེས་འཕགས་ཡུལ་གྱི་པཎྜི་ཏ་ཕལ་ཆེར་བཞེད་གསུང་། དེང་སང་
བོད་དུ་གྲགས་པ་ལྟར་ན། སྟོན་པ་མྱ་ངན་ལས་འདས་ནས་ལོ་བཞི་བརྒྱར་
ཉེ་བ་ན་དགྲ་བཅོམ་པ་ལྔ་བརྒྱ་དང་། བྱང་ཆུབ་སེམས་དཔའ་ལྔ་བརྒྱ་དང་།
སོ་སྐྱེའི་བཙུན་པ་ཆེན་པོ་ལྔ་བརྒྱའམ་ཁྲི་དྲུག་སྟོང་འདུས་ནས་བསྡུས་ཟེར།
གང་ལྟར་ཀྱང་གསེར་ཕྲེང་ཅན་གྱི་རྟོགས་བརྗོད་ཅེས་པར་རྒྱལ་པོ་ཀྲི་ཀིའི་
རྨི་ལམ་ལུང་བསྟན་པའི་མདོ་དྲངས་ནས་གྱེས་པ་བཅོ་བརྒྱད་པོ་ཐམས་ཅད་
སངས་རྒྱས་ཀྱི་བཀར་བསྒྲུབས་ཤིང༌། འདུལ་བའི་ཚོགས་ཡི་གེར་བཀོད།
མདོ་སྡེ་དང་མངོན་པ་སྔར་ཡི་གེར་མ་འཁོད་པ་རྣམས་ཀྱང་དུས་དེར་ཡི་གེར་
བྲིས་པ་ཡིན་ནོ། །དགོངས་འགྲེལ་གྱི་བསྟན་བཅོས་བྱུང་ཚུལ་ལ་གཉིས་ཏེ།
ཉན་ཐོས་ཀྱི་ཐུན་མོང་མ་ཡིན་པ་དང་།ཐེག་པ་ཐུན་མོང་གིའོ། །དང་པོ་ནི།
བསྟན་བཅོས་བྱེ་བྲག་བཤད་མཛོད་ཡིན་ལ། འདི་ནི་ཉེར་སྦས་ཀྱི་དུས་དགྲ་
བཅོམ་པ་རྣམས་ཀྱིས་སྤྱི་མཐུན་དུ་བརྩམས་ཟེར་བ་དང་། ཁ་ཅིག་དགྲ་བཅོམ་
པ་གྲགས་པ་དང་ཐམས་ཅད་འདོད་སོགས་ཀྱིས་བརྩམས་པར་གྲགས་ཤིང༌།



ལེགས་བཤད་རྒྱུ་མཚོར་འཇུག་པའི་གྲུ་གཟིངས།
བོད་རྣམས་གཏམ་དེ་གཉིས་བསྲེས་ཏེ། བྱང་ཕྱོགས་རི་བོ་འབིགས་བྱེད་
གར་མཁན་གྱི་གཙུག་ལག་ཁང་དུ་ཉེར་སྤས་དང་། ཐམས་ཅད་འདོད་དང་།
རྒུར་པོ་སོགས་དགྲ་བཅོམ་པ་ལྔ་བརྒྱས་མཛད་ཅེས་འབྱུང་ངོ༌།།
གཉིས་པ་ནི། འོད་བྱེད་ཀྱི་ས་བརྙེས་པ་བྲམ་ཟེའི་བཙུན་པ་སློབ་
དཔོན་ཡོན་ཏན་འོད་ཀྱིས་མདོ་རྩ་བ་དང་ཀརྨ་ཤ་ཏི་ལ་སོགས་པ་དང༌། སློབ་
དཔོན་ཤཱཀྱ་འོད་ཀྱིས་སུམ་བརྒྱ་པ་རྩ་འགྲེལ་སོགས་མཛད་ཅིང་སྤེལ་བས།
དེང་སང་གི་བར་དུ་སློབ་དཔོན་འདི་གཉིས་ཀྱི་གསུང་ལ་གཙོ་བོར་བསྟེན་
པར་བྱེད་དོ། །སོ་སོ་ཐར་པའི་སྡོམ་རྒྱུན་ཇི་ལྟར་བྱུང་ཚུལ་ནི། གངས་ཅན་
གྱི་ཁྲོད་འདིར་སྡེ་པ་གཞི་ཐམས་ཅད་ཡོད་པར་སྨྲ་བའི་ལུགས་གཅིག་པུ་ལས་
གཞན་མ་བྱུང་། དེ་ལྟ་ནའང་སྡོམ་རྒྱུན་རིམ་པ་གསུམ་སྟེ། སྔ་འགྱུར་གྱི་
སྡོམ་རྒྱུན་སྨད་འདུལ་བའི་བརྒྱུད་པ་ནི། ཡང་དག་པར་རྫོགས་པའི་སངས་
རྒྱས། ཤཱ་རིའི་བུ། སྲས་སྒྲ་གཅན་འཛིན། བྲམ་ཟེ་སྒྲ་གཅན་འཛིན། འཕགས་
མཆོག་ཀླུ་སྒྲུབ། སློབ་དཔོན་ལེགས་ལྡན་འབྱེད། དཔལ་སྦས། ཡེ་ཤེས་
སྙིང་པོ། མཁན་པོ་ཞི་བ་འཚོ། རྦ་རཏྟཱ། གཙང་རབ་གསལ། བླ་ཆེན་དགོངས་
པ་རབ་གསལ། ཀླུ་མེས་ཚུལ་ཁྲིམས་ཤེས་རབ། གཟུས་རྡོ་རྗེ་རྒྱལ་མཚན།
སྣེ་བོ་གྲགས་པ་རྒྱལ་མཚན། འབྲེ་ཤེས་རབ་འབར། བྱ་འདུལ་བརྩོན་འགྲུས་
འབར། རྩིས་འདུལ་འཛིན་གཞོན་ནུ་སེང་གེ །གྲོ་སྟོན་བདུད་རྩི་གྲགས།



སྡོམ་གསུམ་དཔག་བསམ་སྙེ་མ།
འཆིམས་ནམ་མཁའ་གྲགས། ཟེའུ་གྲགས་པ་ཤེས་རབ། འཆིམས་བློ་བཟང་
གྲགས་པ། གྲོ་སྟོན་ཀུན་དགའ་རྒྱལ་མཚན། དཔང་གྲུབ་པ་ཤེས་རབ།
པཎ་ཆེན་དགེ་འདུན་གྲུབ། གནས་རྙིང་པ་ཀུན་དགའ་བདེ་ལེགས། ཐམས་
ཅད་མཁྱེན་པ་དགེ་འདུན་རྒྱ་མཚོ། བདེ་བ་ཅན་པ་དགེ་ལེགས་དཔལ་བཟང་།
རྒྱལ་ཁང་རྩེ་པ་དཔལ་འབྱོར་རྒྱ་མཚོ། གླིང་སྨད་ཁྲི་ཆེན་དཀོན་མཆོག་ཆོས་
འཕེལ། མཁན་ཆེན་དཀོན་མཆོག་བསྟན་འཛིན། དེ་ལ་བདག་གིས་ཚིགས་
གསུམ་དུས་གཅིག་ལ་བར་མ་ཆད་པའི་ཆོ་གས་བསྙེན་པར་རྫོགས་པ་ཐོབ་
པོ་སྣ༑
། ཕྱི་འགྱུར་གྱི་སྡོམ་རྒྱུན་ལ་གཉིས་ལས། སྟོད་འདུལ་བ་ནི། ཤར་
ཕྱོགས་ཀྱི་པཎྜི་ཏ་དྷརྨ་པཱ་ལའི་མཁན་བུ་པཱ་ལ་རྣམ་གསུམ་སོགས་ནས་བརྒྱུད་
པ་སྟེ། དེང་སང་རྒྱུན་ཡོད་པ་མ་ཐོས་ལ། ཁ་ཆེ་བརྒྱུད་པ་ནི། ཀླུ་སྒྲུབ་ནས།
གུ་ཎ་མི་ཏྲ། རཏྣ་མི་ཏྲ། ཤྲཱི་དྷརྨ་པཱ་ལ། གུ་ཎ་པ་ཏི། དྷརྨ་མཱ་ལ། ཨཱ་ཀ་ར་
གུཔྟ། པཎ་ཆེན་ཤཱཀྱ་ཤྲཱི། དེས་འཇམ་དབྱངས་ས་སྐྱ་པཎྜི་ཏ། བྱང་ཆུབ་
དཔལ། རྡོ་རྗེ་དཔལ་རྣམས་བསྙེན་པར་རྫོགས་པར་མཛད་པས། དེ་གསུམ་
ལས་རྒྱུན་འཕེལ་ནས་དར་བར་གྱུར་ཏོ། །ཞར་བྱུང་འདུལ་བའི་བཤད་རྒྱུན་
ནི༑ སྟོན་པ་སངས་རྒྱས། འཕགས་པ་ཉེ་བ་འཁོར། འོད་སྲུངས་ཆེན་པོ་ནས་
ལེགས་མཐོང་གི་བར་སངས་རྒྱས་དང་འདྲ་བའི་ཉན་ཐོས་བདུན། ཕྱིར་མི་



ལེགས་བཤད་རྒྱ་མཚོར་འཇུག་པའི་གྲུ་གཟིངས།
འོང་བློས་མི་ཕེབས་པ། ཁ་ཆེ་འདུན་བཟང་། མཁས་མཆོག་དབྱིག་གཉེན།
འཕགས་པ་ཡོན་ཏན་འོད། སློབ་དཔོན་ཆོས་ཀྱི་བཤེས་གཉེན། ཞི་བ་འོད་
དང་། བསོད་ནམས་གྲགས། དེ་གཉིས་ལས་སློབ་དཔོན་ཤཱཀྱ་འོད། པཎྜི་
ཏ་སེང་གེའི་གདོང་ཅན། དཱ་ན་ཤཱི་ལ། ཛི་ན་མི་ཏྲ། ཅོག་རོ་ཀླུའི་རྒྱལ་མཚན།
རྨ་གཡོ་གཙང་གསུམ། བླ་ཆེན། ཀླུ་མེས། གཟུས། སྣེ་ བོ། སོག་ འདུལ་
འཛིན། རྒྱ་འདུལ། རྨ་ཚོ། བྱ་འདུལ། རྩིས་འདུལ། རོག་ཆོས་དབང་། ཆོས་
བྱང། ཆོས་བརྩོན། ཆོག་གྲགས་རིན་ཆེན། ཀ་བཞི་པ་གྲགས་གཞོན། བསོད་
ནམས་གྲགས། ཀུན་མཁྱེན་བུ་སྟོན། དམར་སྟོན་རྒྱ་མཚོ་རིན་ཆེན་ནམ།
ཡང་ན་རྨ་ཚོའི་སློབ་མ་སྐྱིད་ཤོད་པ་ཚུལ་ཁྲིམས་འཕགས་ནས། དམར་སྟོན་
དཔལ་ལྡན་རིན་ཆེན་གྱི་བར་བླ་མ་བརྒྱད་བརྒྱུད་དེ་དམར་སྟོན་རྒྱ་མཚོ་རིན་
ཆེན་ནོ། །དེ་ནས་ཀུན་མཁྱེན་སངས་རྒྱས་འཕེལ། འཇམ་དབྱངས་ཀུན་
དགའ་ཆོས་བཟང་། གྲུབ་ཆེན་ནོར་བུ་ཕུན་ཚོགས། ཤངས་སྟོན་བྱམས་པ་
ཆོས་ བཤེས། འཇམ་གསར་ཤེས་རབ་རྒྱལ་མཚན། གུང་སྟོན་བཀྲ་ཤིས་
གྲགས་པ་རྒྱལ་མཚན། མཁས་གྲུབ་རབ་བརྟན་དཔལ་འབར། འབུམ་རབ་
འབྱམས་པ་ ཐར་པ་རྒྱལ་མཚན། འདུལ་འཛིན་ཆོས་རྣམ་རྒྱལ། འབུམ་
རབ་འབྱམས་པ་བྱམས་པ་དགེ་འདུན། དེ་གཉིས་ཀྱི་སློབ་མ་བཀྲ་ཤིས་
རྒྱལ་མཚན་དང༌། བྱམས་པ་རྒྱལ་མཚན་གཉིས་ལ། ལུང་རིགས་སྨྲ་བའི་
82



སྡོམ་གསུམ་དཔག་བསམ་སྙེ་མ།
དབང་ཕྱུག་སངས་རྒྱས་ཆོས་དར་གྱིས་གསན། དེ་ལ་བདག་གིས་ལེགས་
པར་ཐོས་སོ། །གཞན་ཡང་ཁོ་བོས། ལུང་མང་པ་གྲུབ་པ་རྡོ་རྗེ་ལ་འདུལ་
ལུང་སྡེ་བཞི་ཕྲན་འགའ་དང་བཅས་པ། རབ་འབྱམས་པ་སངས་རྒྱས་ཆོས་
དར་ལ་མདོ་རྩ་བ་དང་། ལུང་རིགས་གཏེར་མཛོད། སྡོམ་ བརྩོན་ ཀུན་དགའ་
དར་རྒྱས་ལ་མེ་ཏོག་ཕྲེང་རྒྱུད་དང་། སུམ་བརྒྱ་པ་རྩ་འགྲེལ། མཁྱེན་བརྩེ་
ནུས་པའི་བདག་ཉིད་རིག་འཛིན་ཆེན་པོ་པདྨ་འཕྲིན་ལས་ལ་ཀུན་མཁྱེན་བུའི་
ལས་ཆོག་སོགས་ཀྱི་བཀླགས་ལུང་ཀྱང་ལེགས་པར་ཞུས་ཤིང། འདུལ་བའི་
བརྡ་ཆད་དང་ལག་ལེན་རགས་ཙམ་གཞོན་ནུའི་དུས་ནས་གཅེན་སྡོམ་བརྩོན་
མཁས་པ་ཆེན་པོ་རྒྱལ་བའི་སྲས་པོ་དང༌། གུང་ཐང་པཎ་ཆེན་གཉིས་ལ་བསྟེན་
ཏེ་ཅུང་ཟད་སྦྱངས་སོ། །
གསུམ་པ་དེ་ལྟར་བཟུང་བའི་བརྗོད་བྱ་གཏན་ལ་དབབ་པ་ལ་
བདུན་ཏེ། ཐོབ་བྱ་སྡོམ་པའི་ངོ་བོ། དེའི་དབྱེ་བ། མ་ཐོབ་པ་ཐོབ་པར་བྱེད་
པའི་ཐབས། ཐོབ་པ་མི་ཉམས་པར་བསྲུང་བའི་ཚུལ། སྐྱེ་བའི་ལུས་རྟེན།།
ཉམས་ན་གསོ་བའི་ཐབས། བསྲུངས་བའི་ཕན་ཡོན་ནོ།། དང་པོ་ནི།
ངོ་བོ་ངེས་འབྱུང་བསམ་པས་ཀུན་བསླངས་ནས། །གཞན་གནོད་གཞི་བཅས་
ལྡོག་པ་ལུས་ངག་ལས། །སྐྱེ་ཕྱིར་གཟུགས་ཅན་ཡིན་ཅེས་འདོད་པ་དང་།
སྤོང་སེམས་རྒྱུན་ཆགས་ས་བོན་ལ་འདོད་པ། །རང་གི་སྡེ་པ་གོང་འོག་སོ་
83



ལེགས་བཤད་རྒྱ་མཚོར་འཇུག་པའི་གྲུ་གཟིངས།
སོའི་ལུགས། །ཞེས་པ་སྟེ། སོ་ཐར་གྱི་སྡོམ་པའི་ངོ་བོའམ། མཚན་ཉིད་ནི།
ངེས་འབྱུང་གི་བསམ་པས་ཟིན་པའི་ཉེས་སྤྱོད་སྡོམ་པའི་ཚུལ་ཁྲིམས་གང་
ཞིག །འདོད་པའི་སས་བསྡུས་པའོ། །ཟུར་དང་པོས་ཕྱི་རོལ་པའི་ཚུལ་
ཁྲིམས་དང་། ཟུར་གཉིས་པས་བར་མའི་ཚུལ་ཁྲིམས་དང་། ཟུར་གསུམ་
པས་བསམ་གཏན་དང་ཟག་མེད་ཀྱི་སྡོམ་པ་བསལ་ལོ། །འདིར་བྱེ་བྲག་ཏུ་
སྨྲ་བ་ལྟར་ན། སྡོམ་པ་དེ་གསུམ་འགལ་བར་འདོད་དེ། འདོད་པའི་སས་
བསྡུས་པ་སོ་ཐར་དང་། གཟུགས་ཀྱི་སས་བསྡུས་པ་བསམ་གཏན་དང༌།
ཁམས་གསུམ་གང་རུང་གི་སས་མ་བསྡུས་པ་ཟག་མེད་དོ། །ཐེག་ཆེན་ལྟར་
ན་དེ་གསུམ་མི་འགལ་ཏེ། ཐེག་ཆེན་འཕགས་རྒྱུད་ཀྱི་བསམ་གཏན་དངོས་
གཞིའི་ངོ་བོར་གྱུར་པའི་སྡོམ་པ་དེ། ཉེས་སྤྱོད་སྤོང་བ། བསམ་གཏན་གྱི་
དངོས་གཞིས་བསྡུས་པ།འཕགས་ལམ་གྱི་ངོ་བོ་ཡིན་པའི་ཆ་ནས་དེ་དང་དེ་
ཡིན་པའི་ཕྱིར། དེ་ལ་ངེས་འབྱུང་ནི། ལྷག་མེད་ཀྱི་མྱང་འདས་ཏེ། ཐེག་པ་
གསུམ་གྱི་དབྱེ་བས་གསུམ་མོ། །དེ་གསུམ་གང་ཡང་རུང་བའི་ཀུན་སློང་གི་
བསམ་པས་ཟིན་པའི་སྒོ་ནས། གཞན་གནོད་གཞི་བཅས་ལས་ལྡོག་པ་
ལུས་ངག་གི་ཉེས་པ་བདུན་སྤོང་བའི་ལས་ལམ་དངོས་གཞི་དང་། དེས་དྲངས་
བའི་མཇུག་གང་རུང་གི་ངོ་བོར་སྐྱེ་བའི་ཕྱིར། སྡོམ་པའི་ངོ་བོ་གཟུགས་ཅན་
ཏེ༑ དེ་ཡང་བྱེ་བྲག་ཏུ་སྨྲ་བ་ལྟར་ན། རྣམ་པ་རིག་བྱེད་མ་ཡིན་པའི་གཟུགས་
s



，
སྡོམ་གསུམ་དཔག་བསམ་སྙེ་མ།
སུ་གནས་པར་འདོད་དེ། མཛོད་ལས། རྣམ་རིག་མིན་རྣམ་གསུམ་ཞེས་
བྱ། །སྡོམ་དང་སྡོམ་པ་མིན་དང་གཞན། །སྡོམ་པ་སོ་སོར་ཐར་ཞེས་བྱ། །
དེ་བཞིན་ཟག་མེད་བསམ་གཏན་སྐྱེས། །ཞེས་དང༌། རབ་དབྱེ་ལས། ཉན་
ཐོས་སྡོམ་པ་རྣམ་རིག་མིན། །ཞེས་གསུངས་པའི་ཕྱིར། འོན་མཛོད་འགྲེལ་
ལས། ཡང་དག་པར་བླངས་པའི་ཚུལ་ཁྲིམས་ནི་རྣམ་པ་རིག་བྱེད་ལ་རག་
ལས་པའི་ཕྱིར་ལས་ཀྱི་ལམ་གཟུགས་ཅན་བདུན་ནི་གདོན་མི་ཟ་བར་རྣམ་
པ་རིག་བྱེད་དང་རིག་བྱེད་མ་ཡིན་པ་གཉིས་ཀ་ཡོད་དོ། །ཞེས་པས་གནོད་
དོ་སྙམ་ན། མི་གནོད་དེ། དེ་དུས་རིག་བྱེད་ཡོད་པར་སྟོན་གྱི། དེ་ཉིད་ལས་
ལམ་གྱི་དངོས་གཞིར་འཆད་པ་མ་ཡིན་ཏེ། སྦྱོར་བ་དང་མཇུག་ཉིད་དུ་ངེས་
པའི་ཕྱིར་རོ། །མདོ་སྡེ་པ་ནི། རྒྱུད་ཡོངས་སུ་འགྱུར་བའི་ཁྱད་པར་ལ་འདོད་
དེ༑ མཛོད་འགྲེལ་ལས། ལས་སྔོན་དུ་འགྲོ་བའི་སེམས་ཕྱིར་ཞིང་འབྱུང་
བ་གང་ཡིན་པ་དེ་ནི་རྒྱུད་ཡིན་ནོ། །དེ་གཞན་དང་གཞན་དུ་སྐྱེ་པ་ནི་ཡོངས་
སུ་འགྱུར་བ་ཡིན་ནོ། །ཞེས་སོ། །སེམས་ཙམ་པ་ནི། འཆལ་ཚུལ་སྤོང་བའི་
སེམས་པ་རྒྱུན་ཆགས་ས་བོན་དང་བཅས་པ་ལ་འདོད་དེ། སེམས་པ་རྐྱང་
པ་ལ་བྱས་ན་རྒྱུན་མེད་ཅིང་། བག་ཆགས་ཙམ་ལ་བྱས་ན་གཏོང་རྒྱུ་བྱུང་བའི་
གནས་སྐབས་སུའང་རྗེས་སུ་འབྲངས་བའི་ཕྱིར་ཏེ། ལས་གྲུབ་པར། གལ་
ཏེ་སེམས་པ་ཁོ་ན་ལུས་ཀྱི་ལས་སུ་འགྱུར་ན། སེམས་གཡེང་བ་དང་སེམས་
s5



ལེགས་བཤད་རྒྱ་མཚོར་འཇུག་པའི་གྲུ་གཟིངས།
མེད་པ་དག་ལ་སེམས་པ་དེ་མེད་ན་སྡོམ་པ་དང་སྡོམ་པ་མིན་པ་གཉིས་ཇི་
ལྟར་ཡོད་ཅེ་ན། སྡོམ་པའི་ཁྱད་པར་གྱི་བག་ཆགས་མ་བཅོམ་པའི་ཕྱིར་སྡོམ་
པ་དང་སྡོམ་པ་མ་ཡིན་པ་གཉིས་ཀ་ཡོད་དོ། །ཞེས་སོ། །དབུ་མ་པ་ནི། སྤོང་
སེམས་མཚུངས་ལྡན་དང་བཅས་པ་ལ་འདོད་དེ། སྤྱོད་འཇུག་ལས། སྤོང་
བའི་སེམས་ནི་ཐོབ་པ་ལ། །ཚུལ་ཁྲིམས་ཕ་རོལ་ཕྱིན་པར་བཤད། །ཅེས་
གསུངས་པའི་ཕྱིར། དེ་ལྟར་ན་རང་སྡེའི་གྲུབ་མཐའ་གོང་འོག་ལ་སོ་སོའི་
བློ་ཁྱད་ཀྱིས་འདོད་ལུགས་མཐོ་དམའ་བྱུང་བ་ཡིན་ནོ།། གཉིས་པ་དབྱེ་བ་
ནི༑ དབྱེ་བ་བསྙེན་གནས་དགེ་བསྙེན་ཕ་མ་གཉིས། །ཁྱིམ་པའི་ཕྱོགས་ཡིན་
དགེ་ཚུལ་ཕ་མ་དང་། །དགེ་སློབ་མ་དང་དགེ་སློང་ཕ་མ་ལྔ། །རབ་བྱུང་ལ་
ཡིན་སོ་ཐར་རིགས་བརྒྱད་པོ། །རྫས་སུ་བསྡུ་ན་བཞིར་འདོད་མཛོད་ཀྱི་
ལུགས། །ཞེས་པ་སྟེ། སོ་ཐར་ལ་དབྱེ་ན་རིགས་བརྒྱད་དེ། ཁྱིམ་པའི་ཕྱོགས་
ཀྱི་གསུམ་དང་། རབ་ཏུ་བྱུང་བའི་ཕྱོགས་ཀྱི་ལྔ་རྣམས་སུ་ཡོད་པའི་ཕྱིར།
བརྒྱད་པོ་དེ་དག་ཀྱང་རྫས་སུ་བསྡུ་ན་བཞིར་འདུ་སྟེ། དགེ་སློང་ཕ་མ་གཉིས།
དགེ་ཚུལ་ཕ་མ། དགེ་སློབ་མ་དང་གསུམ། དགེ་བསྙེན་ཕ་མ་གཉིས་རྣམས་
མཚན་ཕན་ཚུན་དུ་གྱུར་པ་ལས་མིང་འཕོ་བ་ཙམ་ཡིན་པས་རྫས་རིགས་
གཅིག་པ་གང་ཞིག །བསྙེན་གནས་ཀྱི་སྡོམ་པ་དང་རྫས་རིགས་བཞིར་ངེས་
པའི་ཕྱིར། དེ་ལྟར་ཡང་མཛོད་ལས། སོ་སོ་ཐར་ཞེས་བྱ་རྣམ་བརྒྱད། །རྫས་
86



སྡོམ་གསུམ་དཔག་བསམ་སྙེ་མ།
སུ་རྣམ་པ་བཞི་ཡིན་ནོ། །མཚན་ལས་མིང་ནི་འཕོ་བའི་ཕྱིར། །ཐ་དད་དེ་
དག་ འགལ་བ་མེད། །ཅེས་ སོ། །བསྙེན་གནས། དགེ་བསྙེན། དགེ་ཚུལ།
དགེ་སློང་བཞིའི་སྡོམ་པའི་མཚན་ཉིད་རིམ་བཞིན། རང་གི་སྡོམ་པ་འགྲུབ་
བྱེད་ཀྱི་རྒྱུ་ཕུན་སུམ་ཚོགས་པ་ལ་བརྟེན་ནས་ཐོབ་པའི་ངེས་འབྱུང་གི་ཚུལ་
ཁྲིམས་གང་ཞིག །ཅེས་པ་བཞི་གའི་འགོར་སྦྱར་ཏེ། བསྙེན་གནས་ཀྱི་སྡོམ་
པའི་མི་མཐུན་ཕྱོགས་སུ་གྱུར་པའི་སྤང་བྱ་བརྒྱད་ཉིན་ཞག་ཕྲུགས་གཅིག་
ཏུ་སྤོང་བར་ཁས་བླངས་པའི་སྡོམ་པ་དང་པོའི་མཚན་ཉིད། འདི་ལ་དུས་
ཁྲིམས་སམ་གསོ་སྦྱོང་ཞེས་བྱ་སྟེ། ཁྱིམ་པ་རྣམས་ཀྱིས་ཉ་སྟོང་ཚེས་བརྒྱད་
ཀྱི་དུས་སུ་བླངས་ནས་བསྲུང་བའི་ཕྱིར་དང༌། འདི་དགེ་བསྙེན་གྱིས་བླངས་
ན་དེའི་བསླབ་བྱ་གསོ་ཞིང་སྤང་བྱ་སྦྱོང་པའི་གསོ་སྦྱོང་དུ་འགྲོ་བས་སོ། །
དགེ་བསྙེན་གྱི་སྡོམ་པའི་མི་མཐུན་ཕྱོགས་སུ་གྱུར་པའི་སྤང་བྱ་ཇི་སྲིད་འཚོའི་
བར་དུ་སྤོང་བར་ཁས་བླངས་པ་གཉིས་པའི་མཚན་ཉིད། འདི་ལ་འདུལ་བར་
ཡོངས་རྫོགས་དགེ་བསྙེན་ལས་གཞན་པའི་འབོགས་ཆོག་མ་བཤད་ཀྱང་།
མངོན་པ་ལས་སྐྱབས་གསུམ་འཛིན་པ་དང་སྣ་གཅིག་སྤྱོད་པ་སོགས་དབྱེ་
བ་མང་ངོ༌། །དགེ་ཚུལ་གྱི་སྡོམ་པའི་མི་མཐུན་ཕྱོགས་སུ་གྱུར་པའི་སྤང་བྱ་
བཅུ་ཇི་སྲིད་འཚོའི་བར་དུ་སྤོང་བར་ཁས་བླངས་པ་གསུམ་པའི་མཚན་ཉིད།
དགེ་སློབ་མའི་བསླབ་བྱ་རྣམས་ནི་ཇི་སྲིད་འཚོ་དང་ཉིན་ཞག་གི་མཐའ་གང་



ལེགས་བཤད་རྒྱ་མཚོར་འཇུག་པའི་གྲུ་གཟིངས།
རུང་དུའང་མི་རུང་བས་སོ་ཐར་གྱི་སྡོམ་པ་མཚན་ཉིད་པར་མི་རུང་ངོ་། །སྤོང་
བདུན་འཁོར་དང་བཅས་པ་མཐའ་དག་ཇི་སྲིད་འཚོའི་བར་དུ་སྤོང་བར་ཁས་
བླངས་པའི་རིགས་གནས་བཞི་པའི་མཚན་ཉིད། སྤོང་བདུན་ནི་ལུས་ངག་
གི་ཉེས་པ་བདུན་པོའི་རང་བཞིན་གྱི་ཁ་ན་མ་ཐོ་བའི་ཆ་སྤོང་བའི་དབང་དུ་
བྱས་ལ། འཁོར་བཅས་ཞེས་པ་ལུས་ངག་གི་བཅས་རྐྱང་གི་དབང་དུ་བྱས་
སོ༑ །གལ་ཏེ་དགེ་བསྙེན། དགེ་ཚུལ། དགེ་སློང་གི་སྡོམ་པ་གསུམ་གང་
ཟག་གཅིག་གི་རྒྱུད་ལ་ཇི་ལྟར་ལྡན་ཞེ་ན། སྡོམ་པ་གཟུགས་ཅན་དུ་འདོད་
པའི་ལུགས་ལྟར་ན་ཚིགས་གསུམ་རིམ་པར་ནོད་པའི་གང་ཟག་གི་རྒྱུད་ལ་
རྫས་ཐ་དད་དུ་ལྡན་པར་འདོད་དེ། མཛོད་ལས། ཐ་དད་དེ་དག་འགལ་བ་
མེད། །ཅེས་སོ། །སྡོམ་པ་ཤེས་པར་འདོད་པའི་ལུགས་ལྟར་ན། ངོ་བོ་གཅིག་
ལ་ལྡོག་པ་ཐ་དད་པ་ཡིན་ཏེ། གཙོ་སེམས་གཅིག་གི་འཁོར་དུ་སེམས་པ་
རིགས་མཐུན་རྫས་གཞན་གཉིས་མི་འབྱུང་བས་ངོ་བོ་གཅིག་པ་གང་ཞིག །
ཐོབ་བྱེད་ཀྱི་རྒྱུ་དང་སྤང་བྱ་དང་བླང་བྱ་སོ་སོར་ངེས་པས་གསུམ་པོ་ལ་གཞི་
མཐུན་མི་སྲིད་པའི་ཕྱིར་ལྡོག་པ་ཐ་དད་པའོ།།
༈ གསུམ་པ་མ་ཐོབ་པ་ཐོབ་པར་བྱེད་པའི་ཐབས་ལ། །བསྟན་
བཤད་གཉིས་ལས། དང་པོ་མདོར་བསྟན་ནི། དང་པོ་སྡོམ་པ་མ་ཐོབ་ཐོག
ཚུལ་ལ། །ལེན་ཚུལ་གཉིས་ཏེ། །ཞེས་པས་ཚེགས་ཆུང་ངུས་རྫོགས་པ་སྔོན་
ss



སྡོམ་གསུམ་དཔག་བསམ་སྙེ་མ།
གྱི་ཆོ་ག་དང་། ཚེགས་དང་བཅས་པས་རྫོགས་པ་ད་ལྟར་གྱི་ཆོ་ག་སྟེ་ལེན་
ཚུལ་གཉིས་སུ་ངེས་སོ། །གཉིས་པ་རྒྱས་བཤད་ལ་གཉིས་ལས། དང་པོ། །
སྔོན་གྱི་ཆོ་ག་ནི། རང་བྱུང་ཡེ་ཤེས་ཁོང་ཆུད་འཕྲིན་གྱིས་རྫོགས། །སྟོན་པར་
ཁས་བླངས་ཚུར་ཤོག་གསོལ་བཞི་དང་། །དྲིས་བའི་ལན་ལྡོན་ལྕི་ཆོས་ཁས་
བླང་སོགས། །གདུལ་བྱ་བློ་དག་མཁན་པོ་འཕགས་པས་ཡིན། །ཞེས་པ་
སྟེ༑ ད་ལྟར་གྱི་ཆོ་ག་ལ་མ་ལྟོས་པར་བསྒྲུབ་བྱ་བསྙེན་པར་རྫོགས་པར་བྱེད་
པའི་ཆོ་ག་དེ་སྔོན་ཆོག་གི་མཚན་ཉིད། དབྱེ་ན་མཛོད་འགྲེལ་ལས། བྱེ་བྲག་
ཏུ་སྨྲ་བ་འདུལ་བ་པ་རྣམས་ན་རེ། རྣམ་པ་བཅུས་བསྙེན་པར་རྫོགས་སོ། །
ཞེས་པ་ལྟར་བཅུ་སྟེ། རྫོགས་པའི་སངས་རྒྱས་དང་རང་སངས་རྒྱས་གཉིས་
ཟད་མི་སྐྱེ་ཤེས་པའི་བྱང་ཆུབ་བརྙེས་པའི་ཚེ་རང་བྱུང་དང་། ལྔ་སྡེ་བཟང་
པོ་མཐོང་ལམ་སྐྱེས་ཚེ་ཡེ་ཤེས་ཁོང་ཆུད་ཀྱིས་ཏེ། དེ་གསུམ་ནི་རང་རྒྱུད་ལ་
ངང་གིས་དོན་དམ་པའི་དགེ་སློང་སྐྱེས་པས་བསྙེན་པར་རྫོགས་པའོ། །ཤཱ་
རིའི་བུ་སོགས་ཚུར་ཤོག་གིས་དང་། འོད་སྲུངས་ཆེན་པོ་སྟོན་པར་ཁས་བླངས་
བས་དང་། བཟང་སྡེའི་ཚོགས་དྲུག་ཅུ་ལ་སྐྱབས་གསུམ་ཁས་བླངས་པས་
དང༌། སྐྱེ་དགུའི་བདག་མོ་སོགས་ལ་ལྕི་ཆོས་བརྒྱད་སྤོང་བར་ཁས་བླངས་
པས་དང་། ལེགས་བྱིན་དྲིས་པའི་ལན་ལ་དགྱེས་པས་བསྙེན་པར་རྫོགས་
པ་དང་ལྔ་ནི་སྟོན་པའི་བྱིན་རླབས་ཀྱིས་རྫོགས་པའོ། །མཆོད་བྱིན་མ་ཕ་མའི་



ལེགས་བཤད་རྒྱ་མཚོར་འཇུག་པའི་གྲུ་གཟིངས།
དབང་དུ་སོང་བ་ལ་དགེ་སློང་མ་ཨུཏྤ་ལས་ཕོ་ཉ་བྱས་ཏེ་དགེ་འདུན་གྱིས་
འཕྲིན་ཆོག་ལ་བརྟེན་ནས་དང་། དགེ་འདུན་གྱི་གྲངས་མ་མཐའ་ཡུལ་དབུས་
སུ་བཅུ་དང་མཐའ་ཁོབ་ཏུ་ལྔ་ཚོགས་ཀྱིས་གསོལ་བཞིའི་ལས་ཀྱིས་རབ་
བྱུང་བསྙེན་རྫོགས་གཅིག་ཅར་དུ་བྱེད་པའོ། །འདི་དག་ལ་སྔོན་གྱི་བསྙེན་
པར་རྫོགས་ཚུལ་ཞེས་བྱ་སྟེ། སྔོན་གྱི་གང་ཟག་ལས་ཉོན་རྣམ་སྨིན་གྱི་སྒྲིབ་
པ་གསུམ་ཤས་ཆུང་ཞིང་། ཤེས་རབ་དང་རྒྱུད་དང་དབང་པོ་སྨིན་པའི་གདུལ་
བྱ་བློ་དག་པ་ཤ་སྟག་གི་རྒྱུད་ལ་བྱུང་བའི་བསྙེན་རྫོགས་ཡིན་པའི་ཕྱིར་དང་།
གང་གིས་རྫོགས་པར་མཛད་མཁན་གྱི་མཁན་པོའང་འཕགས་པ་ཁོ་ནའི་
ཁྱད་ཆོས་ཡིན་པས་སོ། །དེ་ལྟར་ན་སྔོན་ཆོག་རྣམས་མཁན་སློབ་ལ་ལྟོས་
མི་དགོས་པར་བཤད་པ་དང་འགལ་ཞེ་ན། དེ་དག་རྒྱུད་སྒྲིབ་གསུམ་ཤས་
ཆེ་ཞིང་སྨིན་ཤས་ཆུང་བ་ད་ལྟར་གྱི་གདུལ་བྱ་བཞིན་དུ་ཚེགས་ཆེན་པོའི་སྒོ་
ནས་མཁན་སློབ་ཀྱིས་ཁྲིད་ཅིང་སྐྱོང་བ་ལ་ལྟོས་མི་དགོས་པས་དེ་སྐད་བཤད་
ཀྱི༑ གཞན་དུ་ན། ཚུར་ཤོག་སོགས་ཀྱི་ཚེ་སྟོན་པ་སངས་རྒྱས་མཁན་པོ་
ཡིན་པར་གྲུབ་ལ། གསོལ་བཞིའི་ལས་ཀྱི་སྔོན་ཆོག་བྱས་ཚེ་ལས་བྱེད་པ་
པོ་དེའི་དོན་གྲུབ་པ་ན་སློབ་དཔོན་དུ་འགྱུར་དགོས་བའི་ཕྱིར་རོ། །དེ་ཡང་
དང་པོ་བདུན་ལ་གསོལ་བཞིའི་ཆོ་ག་མཚན་ཉིད་པ་མེད་པས་སྔོན་ཆོག་
བཏགས་པ་བ་དང་། འཕྲིན་ནི་ད་ལྟར་གྱི་ཆོ་ག་ཡིན་མོད། གསོལ་བཞིའི་
II



སྡོམ་གསུམ་དཔག་བསམ་སྙེ་མ།
ལས་ཀྱི་སྔོན་ཆོག་ལ་བརྟེན་པའི་འཕྲིན་ཆོག་ཀྱང་འབྱུང་རུང་བས་མཐའ་
གཅིག་ཏུ་མ་ངེས་པའི་ཕྱིར། འདིར་སྔོན་ཆོག་མཚན་ཉིད་པ་ནི། བཅུ་ཚོགས་
སམ་ལྔ་ཚོགས་ཀྱི་དགེ་འདུན་ལ་གསོལ་བཏབ་སྔོན་དུ་འགྲོ་བས་གསོལ་
བཞིའི་ལས་ཀྱིས་གཅིག་ཅར་རབ་ཏུ་བྱུང་བ་དང་། བསྙེན་པར་རྫོགས་པར་
བྱེད་པའི་ཆོ་ག་ཉིད་ཡིན་ནོ། །དེ་ལ་རང་བྱུང་ནི་སྟོན་པ་སངས་མ་རྒྱས་པའི་
སྔོན་རོལ་དུ་བྱུང་ཞིང་། ཚུར་ཤོག་ནི་སངས་རྒྱས་ནས་མྱ་ངན་ལས་འདའ་
ཁའི་བར་དུའང་མཛད། འདི་ལ་ཉེས་དམིགས་འགའ་ཞིག་བྱུང་བ་ལ་བརྟེན་
ནས་གསོལ་བཞིའི་སྔོན་ཆོག་གནང་ལ། གཞན་རྣམས་སངས་རྒྱས་ནས་
རིང་པོ་མ་ལོན་པར་ད་ཆོག་མ་བྱུང་གི་བར་དུ་བྱུང་བས་སྔོན་གྱིས་རྫོགས་
ཚུལ་ཞེས་བྱའོ།། གཉིས་པ་ད་ལྟར་གྱི་ཆོ་ག་ལ། སྤྱིའི་དོན་དང་། གཞུང་
གི་དོན་ནོ།། དང་པོ་ནི། སྔོན་ཆོག་གི་རྗེས་སུ་བཅས་པ་མཛད་པའི་
གསོལ་བཞིའི་ཆོ་ག་འཁོར་དང་བཅས་པ་དེ་ད་ལྟར་གྱི་ཆོ་གའི་མཚན་ཉིད།
དབྱེ་ན། བཅུ་ཚོགས་དང་། ལྔ་ཚོགས་སམ་དམིགས་བསལ་ལ་བཞི་ཚོགས་
དང༌། དགེ་འདུན་སྡེ་གཉིས་ལས་རྫོགས་པ་དང་། འཕྲིན་གྱིས་ཚིགས་སྔ་
ཕྱི་རིམ་ཅན་དུ་སྒྲུབ་པར་བྱེད་པ་རྣམས་སོ། །དགེ་སློང་གྲངས་མང་ཉུང་རྙེད་
དཀའ་སླའི་ཁྱད་པར་གྱིས་བཅུ་ཚོགས་དང་ལྔ་ཚོགས་སུ་འཇོག་པའི་ཡུལ་
དབུས་མཐའི་ས་ཚིགས་ནི། ཚིག་ལེའུར་བྱས་པ་ལས། ལི་ཁ་ར་ན་ཚང་ཚིང་
1



ལེགས་བཤད་རྒྱ་མཚོར་འཇུག་པའི་གྲུ་གཟིངས།
ནགས། །ལི་ཁར་ཤིང་འཕེལ་ཤར་ཕྱོགས་ཉིད། །ཨུ་ཤི་རི་ཞེས་བརྗོད་པ་
ཡི༑ ༑རི་བོ་མུན་པ་ཅན་ནི་བྱང་། །ཀ་བ་ཉེ་བའི་ཀ་བ་ཡི། །གྲོང་ཁྱེར་ནུབ་
ན་གནས་པ་ཡིན། །གྲོང་ཁྱེར་འདམ་བུ་ཅན་གྱི་དྲུང། ཆུ་ཀླུང་འདམ་བུ་ཅན་
ནི་ལྷོ། །འདི་དག་གི་ནི་བར་རྣམས་ལ། །ཡུལ་དབུས་སུ་ནི་ཤེས་བྱ་སྟེ། །ཕྱི་
རོལ་མཐའ་ཁོབ་ཅེས་བྱར་ནི། །མཐའ་ཡས་མཁྱེན་པས་གསུངས་པ་ཡིན། །
ཞེས་ས་ཚིགས་ཀྱིས་ཕྱེ་བ་སྟེ། ཆོས་ཚིགས་ཀྱིས་ཕྱེ་ན། ལུང་རྟོགས་ཀྱི་བསྟན་
པ་གནས་པའི་ས་ཕྱོགས་ནི་དབུས་སོ། །ད་ཆོག་གི་སྒོ་ནས་སྡོམ་པ་ལེན་པའི་
ཆོ་ག་ལ་གཉིས་ཏེ། དུས་ཁྲིམས་དང་། གཏན་ཁྲིམས་སོ།། དང་པོ་ནི།
མཛོད་ལས། དམའ་བར་འདུག་སྨྲས་བཟླས་པ་ཡི། །མི་བརྒྱན་ནམ་ན་ལངས་
བར་དུ། །བསྙེན་གནས་ཡན་ལག་ཚང་བར་ནི། །ནང་པར་གཞན་ལས་ནོད་
པར་བྱ། །ཞེས་གསུངས་པ་ལྟར་རོ། །དེ་ལ་བྱེ་བྲག་ཏུ་སྨྲ་བ་ནི། ལེན་པ་པོ་
གླིང་གསུམ་གྱི་སྐྱེས་བའམ་བུད་མེད་གང་རུང་གིས། བླང་ཡུལ་དགེ་སློང་ཁོ་
ན་ལས་ལེན་པར་བཞེད། མདོ་སྡེ་པ། དུད་འགྲོའི་རྟེན་ལའང་སྐྱེ་བར་འདོད་
ཅིང་། བླང་ཡུལ་ཀྱང་དགེ་བསྙེན་གསོ་སྦྱོང་ལ་གནས་པ་ཡན་ཆད་ལས་ལེན་
པར་འདོད་དོ། །གཉིས་ཀ་དེ་རིང་ཉི་མ་མ་ཤར་གོང་དུ་བླངས་ནས། ཞག་
ཕྱི་མའི་ཉི་མ་མ་ཤར་བར་དུ་བསྲུང་བར་བཞེད་པ་མཐུན་མོད། འོན་ཀྱང་
དམིགས་བསལ་ལ། ཟླ་བ་བྱུང་ངོ་ཅོག་གི་ཉ་སྟོང་ཚེས་བརྒྱད་ལ་བསྲུང་



སྡོམ་གསུམ་དཔག་བསམ་སྙེ་མ།
པར་ཁས་བླངས་པའི་གང་ཟག་དེས་ཀྱང་ཕྱིས་གང་བསྲུང་བའི་དུས་དེ་དང་
དེར་ལེན་དགོས་ནའང་། སྔར་སྟབས་གཅིག་ཏུ་བླངས་པའི་དགོས་པ་ནི། བྱེ་
སྨྲ་ལྟར་ན་ཟས་ཟོས་རྗེས་བླངས་ཀྱང་སྐྱེ་བ་དང་། མདོ་སྡེ་པ་ལྟར་ན་རྟེན་གྱི་
དྲུང་དུ་རང་ཉིད་ཀྱིས་བླངས་ཀྱང་སྐྱེ་བའི་དོན་དུ་འདོད་དོ།།
གཉིས་པ་གཏན་ཁྲིམས་ལ། སྐྱེས་པའི་བསླབ་ཚིགས་གསུམ་ལེན་
པའི་ཆོ་ག་དང༌། དེ་བུད་མེད་ཀྱི་བསླབ་ཚིགས་ལྔ་ལ་ཇི་ལྟར་སྦྱོར་ཚུལ་ལོ། །
དང་པོ་ལ་གཉིས་ཏེ། ཚིགས་སྔ་མའི་དང་། ཕྱི་མའི་ཆོ་གའོ། །དང་པོ་ནི།
ཀརྨ་ཤ་ཏཾ་ལས། དྲི་དང་དགེ་བསྙེན་བསླབ་པ་དང་། །ཞུ་དང་མཁན་པོ་དང་
པོ་དང༌། །རབ་བྱུང་དགེ་ཚུལ་གྲིབ་ཚོད་དང་། །བསླབ་པ་བརྗོད་པ་ཐ་མ་
ཡིན། །ཞེས་པ་སྟེ། ཐོག་མར་སྔོན་དང་ཞེས་འབྱུང་བས་སྔོན་ཆོག་བསྟན་
ཀྱང་། སྔར་བཤད་ཚར་བས་འདིར་དྲི་དང་ཞེས་སྦྱར་རོ། །སྡོམས་ཀྱི་དོན་
འཆད་པ་ལ། དགེ་བསྙེན་གྱི་དང༌། དགེ་ཚུལ་གྱི་ཆོ་གའོ།། དང་པོ་ནི།
རབ་བྱུང་གི་མཁན་པོ་ཉིད་དུ་ཕྱོགས་པའི་དགེ་སློང་དེས་རབ་ཏུ་དབྱུང་བར་
རུང་མི་རུང་བརྟགས་པའི་ཕྱིར་བར་ཆད་དྲིས་ནས། དག་གོ་ཟེར་ན། བསྒྲུབ་
བྱ་དེ་བསྟན་པ་ལ་རིམ་གྱིས་གཞུག་པའི་ཕྱིར་དགེ་བསྙེན་ཉིད་དུ་བསྒྲུབ་པར་
བྱ་སྟེ། མདོ་རྩར། སྐྱབས་སུ་འགྲོ་བ་ཁས་བླངས་པའི་ཚིག་རྩོམ་པ་དང་དགེ་
བསྙེན་ཉིད་དུ་ཁས་བླང་བའི་ཚིག་བྱའོ། །དེའི་འོག་ཏུ་བསླབ་པ་བརྗོད་པ་
བ.



ལེགས་བཤད་རྒྱ་མཚོར་འཇུག་པའི་གྲུ་གཟིངས།
ཁས་བླང་བའི་ཚུལ་གྱིས་བྱའོ། །ཞེས་སོ། །སྤྱིར་དགེ་བསྙེན་ནི། ཡུལ་དགེ་
བསྙེན་ལས་ཀྱང་ལེན་དུ་རུང་བར་སྡོམ་པ་བརྒྱད་པར་བཤད་ཀྱང་། འདིར་
རབ་བྱུང་གི་མཁན་པོའི་སྟ་གོན་ཉིད་དུ་གནས་པར་མ་ཟད། གཞི་ཐམས་
ཅད་ཡོད་པར་སྨྲ་བའི་ལུགས་ཀྱིས་དགེ་སློང་ཉིད་ལས་ལེན་དགོས་པར་
བཤད། དགེ་བསྙེན་གྱི་སྡོམ་པ་ལའང་སྣ་གཅིག་སྤྱོད་པ་སོགས་ཉི་ཚེ་བ་
དང་།ཡོངས་རྫོགས་གཉིས་ལས། འདིར་ཕྱི་མ་སྟེ། རིགས་བརྒྱད་ཀྱིས་ཟླས་
ཕྱེ་བའི་དགེ་བསྙེན་དུ་འགྱུར་བ་ལ། བསླབ་གཞི་ལྔ་འཛིན་པའི་ཡོངས་རྫོགས་
དགེ་བསྙེན་ཉིད་བགྲང་དགོས་པའི་ཕྱིར་རོ། །གཉིས་པ་དགེ་ཚུལ་ལ། སྦྱོར་
དངོས་རྗེས་གསུམ་ལས། སྦྱོར་བ་ནི། བར་མ་རབ་བྱུང་གི་ཆོ་ག་སྟེ། མཁན་
པོར་ཕྱོགས་པའི་དགེ་སློང་རང་ཉིད་ཀྱིས་བསྒྲུབ་བྱ་དེ་དགེ་བསྙེན་དུ་བསྒྲུབས་
ཟིན་པའི་འོག་ཏུ། མི་བརྐུས་སོ་ཞེས་པའི་སྐུར་པ་སྤང་ཞིང་ངོ་ཚ་ཁྲེལ་ཡོད་
ཀྱི་བསམ་པ་བསྐྱེད་པའི་ཕྱིར། དགེ་འདུན་ལ་རབ་ཏུ་བྱུང་བར་ཞུ་བ་བྱེད་
པའི་དགེ་སློང་ལ་གཏད་ཅིང་། དེས་ཀྱང་ཡོངས་སུ་དག་གམ་ཞེས་དྲིས་ལ།
དག་ན་མཁན་པོ་མ་གཏོགས་པའི་དགེ་འདུན་ཐམས་ཅད་འདུས་པའམ།
གནས་ཁང་སོ་སོར་འཁོད་པ་ལའང་རུང་། བསྒྲུབ་བྱ་དེ་ཁྲིད་ནས་ཞུ་བ་ཡིན་
ལ༑ དགེ་འདུན་གྱིས་གནང་ན་སྔར་སྟ་གོན་དུ་གནས་པའི་དགེ་སློང་དེ་ལ་
མཁན་པོར་གསོལ་བ་འདེབས་ཏེ། མཁན་པོ་དེ་རབ་བྱུང་གི་མེད་ན་མི་འབྱུང་



སྡོམ་གསུམ་དཔག་བསམ་སྙེ་མ།
བའི་རྒྱུ་ཡིན་པ་གང་ཞིག །གསོལ་བ་མ་བཏབ་ན་མཁན་པོར་མི་འགྱུར་བའི་
ཕྱིར་རོ། དེའི་འོག་ཏུ་ཆོས་འདི་པའི་བསམ་པ་བསྐྱེད་པའི་ཕྱིར་བརྗེ་བ་གསུམ་
བྱ་སྟེ། མཁན་པོས་བསྐོས་པའི་དགེ་སློང་ཞིག་གིས་སྤྱིར་སྒྲ་དང་ཁ་སྤུ། བྱེ་
བྲག་གཙུག་ཕུད་འབྲེག་ཏུ་འདུག་ན་བྲེགས་ཏེ། །ཁྲུས་བྱས་། མཁན་པོས་
ཡོ་བྱད་ལྔ་བྱིན་ནས། རང་ངམ་བསྐོས་པས་གོས་བསྐོན་ཅིང་མཚན་བརྟག །
དེ་ནས་མིང་སྤོ་ཞིང། རབ་བྱུང་གི་བསམ་པ་གསལ་བཏབ་ནས། མཁན་པོ་
རང་ཉིད་ཀྱིས་བསྒྲུབ་བྱ་དེ་བར་མ་རབ་བྱུང་དུ་སྒྲུབ་སྟེ། སྐྱབས་སུ་འགྲོ་བ་
རྩོམ་པས་རབ་ཏུ་བྱུང་བ་ཉེ་བར་བསྒྲུབ་པར་བྱའོ། །ཞེས་སོ། །དངོས་གཞི་
ནི༑ མཁན་པོས་དགེ་ཚུལ་ཉིད་དུ་སྒྲུབ་པར་བྱེད་པའི་དགེ་སློང་ལ་གཏད།
དེས་བསྒྲུབ་བྱ་དེ། འགལ་རྐྱེན་བར་ཆད་ཀྱི་ཆོས་བཞི་དང་བྲལ་ཞིང༌། མཐུན་
རྐྱེན་ལྔ་ཚང་བའི་སྒོ་ནས། སྐྱབས་འགྲོ་རྩོམ་བྱེད་དུ་བྱས་ཏེ་དགེ་ཚུལ་ཉིད་
དུ་ཉེ་བར་སྒྲུབ་པར་བྱ་སྟེ། དགེ་ཚུལ་ཉིད་དུ་ཉེ་བར་སྒྲུབ་པར་བྱེད་པའི་དགེ་
སློང་ལ་གཏད་པར་བྱའོ། །ཅི་ཡོངས་སུ་དག་གམ་ཞེས་དྲིས་ནས། དག་ན་
ཉེ་བར་བསྒྲུབ་པར་བྱའོ། །ཞེས་སོ། རྗེས་ནི། དགེ་སློང་གཞན་ཞིག་གིས་
གྲིབ་ཚོད་གཞལ་ཏེ་དགེ་ཚུལ་ཐོབ་པའི་དུས་གོ་བརྗོད་ཅིང་། སློབ་དཔོན་
གྱིས་དགེ་ཚུལ་གྱི་བསླབ་གཞི་བཅུ་བརྗོད་པ་ཁས་བླང་དུ་གཞུག་གོ།
གཉིས་པ་ཚིགས་ཕྱི་མ་དགེ་སློང་དུ་སྒྲུབ་པའི་ཆོ་ག་ནི། དང་པོར་



ལེགས་བཤད་རྒྱ་མཚོར་འཇུག་པའི་གྲུ་གཟིངས།
བྱ་དང་མཁན་པོ་དང་། །ཆོས་གོས་གཉིས་དང་ལྷུང་བཟེད་གཉིས། །སྤྲོ་བྱ་
གསོལ་པ་གསང་སྟོན་དང་། །ཞུ་དང་གསོལ་དང་གསོལ་བ་དང་། །དྲི་དང་
ལས་དང་གྲིབ་ཚོད་དག ཉིན་མཚན་དུས་ཚོད་གནས་རྣམས་དང་། །ལྟུང་
དང་ དགེ་སྦྱོང་མཆོག་འདོད་དང་། །ཚུལ་ཁྲིམས་མཉམ་དང་ཚུལ་ འབྲེལ་
དང་། །དུལ་དང་དགོས་དང་མ་བརྗོད་དང༌། །གུས་པ་དང་ནི་བསྒྲུབ་བྱ་
ལ༑ ༑མུ་སྟེགས་གནས་པ་སྦྱིན་པ་ཡི། །སྡེ་ཚན་ཡང་དག་བསྡུས་པ་ཡིན། །
ཞེས་པའི་དོན་འཆད་པ་ལ། སྦྱོར་དངོས་རྗེས་གསུམ་གྱི། སྦྱོར་བ་ལ་དྲུག་
ལས། དང་པོ་བསྒྲུབ་བྱ་དེ་ལོ་ཉི་ཤུ་ལོན། ཆོས་གོས་གསུམ་དང་ལྷུང་བཟེད་
ཚང་། བསྙེན་པར་རྫོགས་པར་འདོད་ན། ཡོ་བྱད་རྣམས་ཚགས་སུ་བཅུག་
ནས། དཀོན་མཆོག་གསུམ་དང་སློབ་དཔོན་མངོན་དུ་འགྱུར་བར་བྱ་བའི་
ཕྱིར་དང་པོར་བྱ་བ་ནི། སྤྱིར་དཀོན་མཆོག་གསུམ་ལ། །སྐྱབས་འགྲོའི་ཡུལ་
དུ་གྱུར་པ་ནི།དོན་དམ་པའི་དཀོན་མཆོག་གསུམ་སྟེ། མཛོད་ལས། གང་
ཞིག་གསུམ་ལ་སྐྱབས་འགྲོ་སྟེ། །སངས་རྒྱས་དགེ་འདུན་བྱེད་པའི་ཆོས། །
མི་སློབ་པ་དང་གཉིས་ཀ་དང་། །མྱ་ངན་འདས་ལ་སྐྱབས་སུ་འགྲོ། །ཞེས་པ་
ལ་ཡིད་ཆེས་ཀྱི་དད་པ་དང་ལྡན་པས། འདིར་གཙོ་ཆེ་བ་ནི། བརྡར་བཏགས་
པའི་དཀོན་མཆོག་གསུམ་སྟེ། སངས་རྒྱས་སྟོན་པའི་སྐུ་གཟུགས། ཆོས་
ལས་ཀྱི་ཆོ་ག་ནན་ཏན་བྱེད་པ་པོའི་རྒྱུད་ལ་བཞུགས་པ། དགེ་འདུན་སྤྱིར་



སྡོམ་གསུམ་དཔག་བསམ་སྙེ་མ།
བཏང་བཅུ་ཚོགས་སམ་ལྔ་ཚོགས། དམིགས་བསལ་ལ་བཞི་ཚོགས་ཀྱང་
གསུངས། དེའི་གོ་དོན་མཁན་པོ་དང་གསང་སྟོན་མེད་མི་རུང་གི་ཡན་ལག་
མ་ཡིན་ཏེ། མཁན་པོའི་བྱ་བ་རྣམས་དེར་གསོལ་བ་མ་བཏབ་པའི་དགེ་སློང་
ཞིག་གིས་བསྒྲུབས་ཀྱང་འགྲུབ་པ་དང་། བར་ཆད་མ་དྲིས་ཀྱང་ཆོག་པའི་
བསྒྲུབ་བྱ་སྲིད་པའི་ཕྱིར། དེ་ལྟར་ཡང་། མཁན་པོར་མ་གསོལ་བ་ལ་ཡང་
ངོ་༑ ༑བར་ཆད་མ་དྲིས་པར་ཡང་ངོ༌། །ཞེས་སོ། །དེས་ན་མཁན་པོར་འོས་
པ་དེས། དགེ་འདུན་དང་། སློབ་དཔོན་ཁ་སྐོང་གི་ཆོས་དང་ལྡན་པའི་དགེ་
སློང་གང་ཞིག །དགེ་འདུན་གྱི་དབུས་སུ་ལས་ཀྱི་ཆོ་ག་བརྡ་སྤྲོད་པ་ལ་མཁས་
པའི་ལས་སློབ་དང་། འགྲོ་བ་བཞི་བྲལ་ལྐོག་ཏུ་བར་ཆད་དྲིས་ནས་ནང་དུ་
འོང་བ་ཞུ་བ་ལ་མཁས་པའི་གསང་སྟོན་དུ་འོས་པ་གཉིས་ལ་ཚིག་གིས་གསོལ་
བ་བཏབ། དེ་རྣམས་ཀྱིས་ཀྱང་རང་རྒྱུད་ལ་བརྟགས་ཏེ། ལྟུང་བ་ཡོད་ན་
བཤགས་བསྡམས་བྱིན་བརླབས་བྱས་ནས་ལས་གྲལ་དུ་འདུས་པའོ།།
གཉིས་པ་མཁན་པོ་མངོན་དུ་གྱུར་པ་ནི། སྤྱིར་བརྟན་མཁས་
ཀྱི་ཡོན་ཏན་དང་ལྡན་ཞིང༌། ཁྱད་པར་བསྒྲུབ་བྱའི་ངོས་ནས་མཐོང་ཐོས་
དོགས་གསུམ་གྱི་སྐྱོན་མེད་པའི་དགེ་སློང་ལ་མཁན་པོར་གསོལ་བ་བཏབ་
ཅིང་ཁས་བླངས་པའོ། །གསུམ་པ་ཡོ་བྱད་མངོན་གྱུར་ནི། མཁན་པོས་ཆོས་
གོས་གསུམ་བྱིན་གྱིས་བརླབས་ནས་གནང་པའམ། དྲུབས་ཟིན་མེད་ན་རྒྱུར་
7



ལེགས་བཤད་རྒྱ་མཚོར་འཇུག་པའི་གྲུ་གཟིངས།
རུང་བ་བྱིན་གྱིས་བརླབས་ནས་གནང་བ་སྟེ། ཆོས་གོས་གཉིས་དང་། ལྷུང་
བཟེད་དགེ་འདུན་ལ་བསྟན་པ་དང་མཁན་པོས་བྱིན་གྱིས་བརླབས་ནས་
གནང་བ་སྟེ་ལྷུང་བཟེད་གཉིས་སོ། །བཞི་པ་ཡོངས་སུ་དག་པ་མངོན་དུ་
གྱུར་པ་ནི། ལས་སློབ་ཏུ་ཕྱོགས་པའི་དགེ་སློང་དེས་ཐོག་མར་འཁྲུལ་བཅས་
དང་མ་འདུས་པའི་ཉེས་པ་ཁེགས་པའི་ཕྱིར། ལྟུང་མཐུན་བྱིན་བརླབས་
དང༌། གནས་ལ་བློ་མཐུན་སྔོན་དུ་འགྲོ་བས། གསང་སྟོན་གང་ཡིན་དྲིས་
ནས། སྤྲོ་བ་དྲི། དེ་སྤྲོ་ན་གསོལ་བ་འབའ་ཞིག་པའི་ལས་ཀྱིས་གསང་སྟོན་
དུ་བསྐོ། བསྐོས་པ་དེས་ཀྱང་བར་ཆད་ཡོད་མེད་བདེན་པར་སྨྲ་བའི་ཕྱིར་
དགེ་འདུན་གྱི་ལྐོག་ཏུ་བར་ཆད་དྲི་ཞིང་། བསྒྲུབ་བྱ་བར་ཆད་ཀྱིས་དག་ཚུལ་
དགེ་འདུན་ལ་བརྗོད་ནས་ནང་དུ་འོང་བར་ཞུ་བའོ། །ལྔ་པ་གསོལ་བ་མངོན་
དུ་གྱུར་པ་ནི། སྟོད་འདུལ་བ་རྣམས་བརྗོད་པ་གསུམ་ཀྱི་ཐོག་མར་བྱུང་བའི་
གསོལ་བ་ལ་འཆད་པ་ནི་མི་རིགས་ཏེ། ལས་མངོན་དུ་གྱུར་པའི་ཚད་གསོལ་
བཞིའི་ལས་ལ་འཆད་དགོས་པས་གནོད་པའི་ཕྱིར་རོ། །དེས་ན་སྨད་འདུལ་
བ་ལྟར་གསོལ་བ་འདེབས་པའི་ཚིག་ལན་གསུམ་བརྗོད་པའོ། །འདིར་གང་
ལ་གསོལ་བ་འདེབས་པའི་ཡུལ་ནི། མཚན་ཉིད་གསུམ་དང་ལྡན་པའི་དགེ་
འདུན་ཏེ་གྲངས་ཚང་བ། འགྲེང་ཡུལ་འདུན་སོགས་ཕུལ་བ་མིན། །མ་རྫོགས་
ཉམས་དང་མཚམས་མེད་མིན། སྡིག་ས་ཐ་དད་འཁྲུལ་བཅས་མིན། །



སྡོམ་གསུམ་དཔག་བསམ་སྙེ་མ།
མཚམས་མཚན་དཀོན་མཆོག་གཞན་མིན་པའོ། །ཞེས་ཁ་སྐོངས་ཀྱི་ཆོས་
དང་ལྡན་པ། མ་འདུས་པ་དང་འདུས་པ་ཕྱིར་ལོག་གི་མི་མཐུན་པ་གཉིས་
དང་བྲལ་པའོ། །གང་གིས་འདེབས་པ་པོ་ནི། བསྙེན་པར་རྫོགས་འདོད་
མངོན་དུ་གྱུར་པ་ཞེས་བསྒྲུབ་བྱ་སྟེ། བསམ་པ་ཐག་པ་ནས་ནོད་པར་འདོད་
པ༑ ངེས་འབྱུང་གི་བསམ་པ་བརྟན་པ། དོན་གོ་ཞིང་ངེས་པ་ལྔ་དང་བྲལ་
བ༑ རྒྱུད་ཚོགས་སུ་མ་ཚང་བ་ཞིག་དགོས་སོ། །དྲུག་པ་ཡོངས་སུ་དག་པར་
དགེ་འདུན་ཐུགས་ཡིད་ཆེས་པར་བྱ་བའི་ཕྱིར་ནང་དུ་བར་ཆད་དྲི་བ་ནི། ལས་
སློབ་ཏུ་ཕྱོགས་པས་གསོལ་བ་འབའ་ཞིག་པའི་ལས་སྔོན་དུ་འགྲོ་བས་དགེ་
འདུན་གྱི་དབུས་སུ་བར་ཆད་དྲི་བའོ། །དེ་ཡང་ཡུལ་རྟེན་གཉིས་ཀའི་ངོས་
ནས་བར་ཆད་དང་མི་ལྡན་པར་ཤེས་པ་ཙམ་གྱིས་ཆོག་གི །དོན་ལ་བར་ཆད་
དང་མི་ལྡན་པར་དགོས་པའི་ཁྱབ་པ་མེད་དེ། ལོ་ཉི་ཤུ་མ་ལོན་པ་མ་ལོན་
པར་འདུ་ཤེས་པ་བཞིན།། གཉིས་པ་དངོས་གཞི་ནི། ལས་མངོན་དུ་
གྱུར་པ་སྟེ། ལས་སློབ་ཏུ་ཕྱོགས་པའི་དགེ་སློང་དེས་བསྒྲུབ་བྱ་ལ། སངས་
རྒྱས་ཆོས་དང་དགེ་འདུན་དང་། །མཁན་པོ་སློབ་དཔོན་བསྙེན་རྫོགས་འདོད། །
ཡོ་བྱད་ཡོངས་སུ་དག་པ་དང་། །གསོལ་དང་ལས་ནི་མངོན་སུམ་མོ། །ཞེས་
བསྡུས་པའི་དོན་ལྟར་གདམས་ངག་གི་བཤད་པ་རྒྱས་བསྡུས་ཅི་རིགས་ཀྱིས་
བརྡ་སྤྲད་ནས་ཆད་ལྷག་ནོར་འཁྲུགས་མེད་པའི་ཆོ་ག་རྣམ་པར་དག་པས་
དུ



ལེགས་བཤད་རྒྱ་མཚོར་འཇུག་པའི་གྲུ་གཟིངས།
གསོལ་བཞིའི་ལས་བྱས་ཤིང་ཆགས་པའི་སྒོ་ནས་དགེ་འདུན་ལས་བསྙེན་
པར་རྫོགས་པའོ། །དེ་ཡང་གཞི་ཐམས་ཅད་ཡོད་པར་སྨྲ་བའི་ལུགས་ལ།
མངོན་དུ་གྱུར་པ་བཅུས། རྒྱུའི་རྐྱེན་རང་རྒྱུད་ཀྱི་འབྱུང་བ་བཞི། བདག་
རྐྱེན་གཞན་གྱི་རྣམ་རིག །བྱེད་རྒྱུ། ལྷན་ཅིག་འབྱུང་བའི་རྒྱུ། སྐལ་མཉམ་
ཀྱི་རྒྱུ་གསུམ་གྱིས་དགེ་སློང་གི་སྡོམ་པ་རིག་བྱེད་མ་ཡིན་པའི་གཟུགས་ཀྱི་
ངོ་བོར་སྐྱེ་བར་འདོད། མདོ་སྡེ་བ་ཡན་ཆད། ངེས་འབྱུང་གི་བསམ་པས་
ཉེར་ལེན་གྱི་རྒྱུ་དང་། མངོན་གྱུར་བཅུས་ལྷན་ཅིག་བྱེད་རྐྱེན་བྱས་ཏེ་སྡོམ་
པ་སེམས་པའི་ངོ་བོར་སྐྱེ་བར་འདོད་དོ།། གསུམ་པ་རྗེས་ལ་གཉིས་ལས།
དང་པོ་བསྙེན་བཀུར་གྱི་གནས་དང་གནས་མ་ཡིན་པ་ཤེས་པའི་ཕྱིར་དུས་
གོ་ནི། དུས་འགྱུར་རྐྱེན་པས་ཕྲ་རིམ་ནས་གཞལ་དགོས་ཏེ། ཐུར་མ་སོར་
བཞི་པས་གྲིབ་ཚོད་གཞལ། ཉིན་མཚན་གྱི་ཆ་ཉི་ཤུ་རྩ་གཉིས་དང་། དུས་
ཚོད་རྣམས་ངེས་པར་བྱས་ལ་བརྗོད་དོ། །དུས་ཚོད་ནི། འཇིག་རྟེན་གྱི་གྲགས་
པ་ལྟར་ན་བཞི་སྟེ། དགུན། དཔྱིད། དབྱར། སྟོན་བཞི་རེ་རེ་ལ་རབ་འབྲིང་
ཐ་གསུམ་དུ་ཕྱེ་བའོ། །ཕྱག་དར་ཁྲོད་ཀྱི་གོས་ངོས་བཟུང་བའི་ཆེད་དུ་དགུན།
དཔྱིད། དབྱར་གསུམ་དུ་ཕྱེ་སྟེ། རེ་རེ་ལ་ཟླ་བ་བཞི་བཞིའོ། །འདི་ལའང་
དབྱར་ལ་གསུམ་དུ་ཕྱེ་ན་དུས་ཚིགས་ལྔར་འགྱུར་ཏེ། དབྱར་ཙམ་གྱི་དུས་
ཟླ་བ་གཅིག །དབྱར་ཐུང་ངུ་ཉིན་ཞག་གཅིག །དབྱར་རིང་པོ་ཉིན་ཞག་
100



སྡོམ་གསུམ་དཔག་བསམ་སྙེ་མ།
གཅིག་གིས་མ་ཚང་བའི་ཟླ་བ་གསུམ་མོ། །དགོས་པ་ནི། དབྱར་ཕྱི་མ་ཁས་
ལེན་གྱི་དུས་རྟོགས་བྱེད་དེ། དབྱར་ཐུང་ངུའི་ཉིན་ཞག་གཅིག་པོ་དེ་ལ་ཁས་
མ་བླངས་ན་གཞན་ལ་བླང་དུ་མེད་པའི་ཕྱིར་རོ། །ཡང་གསོ་སྦྱོང་ཞག་མི་
ཐུབ་ཀྱི་དུས་ངོ་ཤེས་པའི་ཆེད་དུ། དགུན་དཔྱིད་དབྱར་གསུམ་པོ་རེ་རེ་ལ་
གཉིས་གཉིས་སུ་ཕྱེ་ནས་དྲུག་ཏུ་བཤད་དེ། དུས་ཚིགས་རེ་ལ་ཟླ་བ་གཉིས་
གཉིས་ཡོད་པའི་ཕྱེད་དང་གཉིས་འདས། ཕྱེད་ལུས་པ་ན་ཞག་མི་ཐུབ་པ་
འདོར་བས་གསོ་སྦྱོང་བཅུ་བཞི་པ་གོ་ནུས་པའི་ཕྱིར་རོ། །འོ་ན་དུས་ཚིགས་
ཀྱི་འགོ་གང་ནས་འཛིན་ཞེ་ན། རྒྱལ་སྲས་མ་ལས། སངས་རྒྱས་པ་རྣམས་
ཀྱི་དུས་ཀྱི་དང་པོ་ནི་དགུན་དག་ཡིན་ལ། ཟླ་བ་ཐམས་ཅད་ཀྱི་མར་གྱི་ངོ་
སྔ་སྟེ། །ཞེས་པས་མར་ངོ་སྔོན་འགྲོའི་དགུན་ནས་འགོ་འཛིན་ཅིང་། དགུན་
གྱི་དང་པོ་ནི། སྟོན་ཟླ་ཐ་ཆུང་རྫོགས་པའི་ཕྱི་དེ་མ་ཐག་པ་ཡིན་ལ། སྟོན་ཟླ་
ཐ་ཆུང་གང་ལ་ངོས་འཛིན་ན། ཉི་སྙིང་ལས། བདག་གིས་རྒྱུ་སྐར་སྨིན་དྲུག་
བརྗོད། །ཟླ་བ་ཉ་ཚེ་ཟླ་རངས་འགྱུར། སྟོན་ཟླ་ཐ་ཆུང་ཞེས་བྱ་བ། །འདིར་
ནི་རབ་ཏུ་བརྗོད་པ་ཡིན། །ཞེས་པས་ཧོར་ཟླ་བཅུ་པ་སྨིན་དྲུག་གི་ཕྱེད་ཕྱི་
མ་ནས་དུས་འགོ་འཛིན་ནོ། །དེ་ཡང་སྐབས་འདིར་དུས་ཚིགས་ལ་ལྔར་ཕྱེ་
བ་ཉིད་བཟུང་ལ། བརྗོད་པའི་ཚེ་བསྒྲུབ་བྱའི་བློ་ཡུལ་དུ་འཆར་བདེ་བའི་
ཕྱིར་ལོ་དང༌། ཟླ་བ་དང༌། ངོ་དང༌། ཞག་དང༌། ཉིན་མཚན་གྱི་ཆ་དང་།
་



ལེགས་བཤད་རྒྱུ་མཚོར་འཇུག་པའི་གྲུ་གཟིངས།
ཉིན་མོ་ཡིན་ན་གྲིབ་ཚོད་འདི་ཙམ་གྱི་དུས་སུ་ཞེས་རགས་རིམ་ནས་བརྗོད་
དེ་གོ་བར་བྱའོ།
གཉིས་པ་ཐོབ་པ་མི་ཉམས་ཤིང་འཕེལ་བར་བྱ་བའི་ཕྱིར་
གདམས་ངག་བཅུ་གཅིག་བརྗོད་པ་ལ། བསླབ་བྱ་ཡུལ་དང༌། སློབ་བྱེད་
ཡུལ་ཅན་ལ་གདམས་པ་གཉིས། དང་པོ་ལ། བསླབ་བྱའི་གཙོ་བོ་དངོས་
སུ་བརྗོད་པ་དང་། མ་བརྗོད་པ་ཡོངས་སུ་ཤེས་པའི་ཐབས་ལ་གདམས་
པའོ། །དང་པོ་ལ་རྣམ་དག་རྣམ་པ་བཞི་སྟེ། རྟེན་ས་འཚོ་བ་རྣམ་དག་གནས་
བཞི་ལ་བརྟེན་པར། བསྲུང་བྱ་ཚུལ་ཁྲིམས་རྣམ་དག་རྩ་བའི་ལྟུང་བ་ཆ་བཅས་
སྤོང་བར། ཉམས་ལེན་སྤྱོད་པ་རྣམ་དག་ལ། དགེ་སྦྱོང་གི་ཆོས་ལ་བརྟེན་
པར། མཆོག་ཏུ་འདོད་པའི་དོན་གྲུབ་པར་། གནས་བརྟན་རྣམས་དང་ཚུལ་
ཁྲིམས་མ་ཉམ་པར། འཇིག་རྟེན་གྱི་ཕ་བུའི་ཚུལ་དང་འབྲེལ་བར་མཁན་
སློབ་ལ་གུས་པར། གྲོགས་ལ་སེམས་དུལ་བས་གུས་པ་དང་ལྔར་གདམས་
པ་དང་། རྟོགས་དོན་ལྟ་བ་རྣམ་དག་རང་གི་དགོས་པ་རྗེས་སུ་སྒྲུབ་པ་ལུང་
རྟོགས་ཀྱི་ཡོན་ཏན་དང་ལྡན་པར་གདམས་པ། གཉིས་པ་འདིར་མ་བརྗོད་
པ་སླད་ནས་ཤེས་པར་གདམས་པ་རྣམས་སོ།། གཉིས་པ་ཡུལ་ཅན་ནི།
བསླབ་པ་ལ་གུས་པར་སྦྱར་བ་དང༌། གུས་པ་བསྐྱེད་དེ་སློབ་པའི་ཐབས་
བག་ཡོད་ལ་སྦྱར་བའོ། །འདིར་སྡོམས་སུ། མུ་སྟེགས་གནས་པ་སྦྱིན་པ་
102
i2



སྡོམ་གསུམ་དཔག་བསམ་སྙེ་མ།།
ཞེས་པ་ནི། ཤཱཀྱ་དང་མུ་སྟེགས་རལ་པ་ཅན་ལས་གཞན་པའི་མུ་སྟེགས་
ཅན་ལ་སེམས་མགུ་བ་བརྟག་པའི་ཆེད་དུ་ཟླ་བ་བཞིར་གནས་པ་སྦྱིན་པའི་
གསོལ་བཞིའི་ལས་ཏེ། སྦྱོར་ཆོག་གི་ སྤྲོས་པའོ།། གཉིས་པ་ནི། དགེ་
བསྙེན་མ་དང་དགེ་ཚུལ་མར་སྒྲུབ་པའི་ཆོ་ག་ནི། སྒྲུབ་བྱེད་དགེ་སློང་གི་ཚབ་
ཏུ་དགེ་སློང་མ་དང་། བསྒྲུབ་བྱ་སྐྱེས་པའི་ཚབ་ཏུ་བུད་མེད་ཞེས་སྦྱར་པ་མ་
གཏོགས་ཕ་ཆོག་དང་འདྲ་ཞིང་། དེ་རྗེས་ཁྱིམ་སོ་མ་བཟུང་ན་ལོ་བཅོ་བརྒྱད་
མ་དང་། བཟུང་ན་ལོ་བཅུ་ལོན་པའི་བསྒྲུབ་བྱ་མོ་ལ། ཡུལ་དབུས་མཐའི་
ཁྱད་པར་ལས། དགེ་སློང་མའི་དགེ་འདུན་བཅུ་གཉིས་དང་དྲུག་ཚོགས་
ཀྱིས་གསོལ་བ་དང་གཉིས་ཀྱི་ལས་ཀྱིས་དགེ་སློབ་མའི་སྡོམ་པ་སྦྱིན། དེ་
ནས་དགེ་སློང་མར་སྒྲུབ་པ་ལ་སྦྱོར་དངོས་རྗེས་གསུམ་ལས། སྦྱོར་བ་ནི།
བསྒྲུབ་བྱ་མོ་ཁྱིམ་སོ་བཟུང་མ་བཟུང་གི་ཁྱད་པར་ལས་ལོ་བཅུ་གཉིས་དང་
ཉི་ཤུ་ལོན་པ་ལ། དགེ་སློང་མའི་དགེ་འདུན་བཅུ་གཉིས་སམ་དྲུག་གི་ཚོགས་
ཀྱི་དབུས་སུ་མཁན་མོར་ཕྱོགས་པ་དེས་རྡུལ་གཟན་དང་ཤིང་ང་དཔུང་ཆད་
གཉིས་བསྣན་ཏེ་ཆོས་གོས་ལྔ་སོགས་རྟགས་སྦྱིན། སློབ་དཔོན་མ་གཉིས་
བསྐོས་ཏེ། གསང་སྟོན་མས་བར་ཆད་དྲིས་པའི་རྗེས་སུ་བསྒྲུབ་བྱས་ཚངས་
སྤྱོད་ལ་ཉེར་གནས་ཀྱི་སྡོམ་པ་ནོད་པའི་ཆེད་དུ་གསོལ་བ་བཏབ་ཅིང་། དེ་
སྒྲུབ་བྱེད་ཀྱི་ལས་སློབ་མས་བར་ཆད་མངོན་དུ་དྲིས་ནས་གསོལ་བ་དང་
03



ལེགས་བཤད་རྒྱུ་མཚོར་འཇུག་པའི་གྲུ་གཟིངས།
གཉིས་ཀྱི་ལས་ཀྱིས་ཚངས་སྤྱོད་ལ་ཉེར་གནས་ཀྱི་སྡོམ་པ་སྦྱིན། དེ་ནས་
དངོས་གཞི་ནི། དབུས་མཐའི་ཁྱད་པར་གྱིས་དགེ་སློང་པའི་དགེ་འདུན་
བཅུའམ་ལྔའི་ཚོགས་བསྣན་ནས། གཉིས་ཀའི་དགེ་འདུན་ལ་གསོལ་བ་
བཏབ་ལ། ལས་སློབ་ཏུ་ཕྱོགས་པའི་དགེ་སློང་དེས་གསོལ་བཞིའི་ལས་
ཀྱིས་དགེ་སློང་མའི་སྡོམ་པ་སྦྱིན་ནོ། །རྗེས་ནི་གཞན་འདྲ་བ་ལས། གདམས་
ངག་གི་སྐབས་སུ་གནས་ཤིང་དྲུང་མི་བརྗོད། ལྟུང་བའི་སྐབས་སུ་ཐུན་མོང་
མ་ཡིན་པའི་ཕམ་བཞི་བསྣན་ནས་ཕམ་པ་བརྒྱད་དང་། ལྕི་བའི་ཆོས་བརྒྱུད་
བརྗོད་པར་བྱེད་པའོ། །འོ་ན་དགེ་ཚུལ་མ་དང་དགེ་སློང་མའི་བར་དུ་ཐུན་
མོང་མིན་པའི་བསླབ་ཚིགས་གཉིས་མེད་པར་ཕའི་དགེ་འདུན་ཙམ་ལ་བརྟེན་
ནས་དགེ་སློང་མའི་སྡོམ་པ་སྐྱེ་བ་ཡོད་དམ་ཞེ་ན། སྐྱེ་ལ་ཉེས་བྱས་ཀྱི་དབང་
དུ་བྱས་ན་སྐྱེ་བ་ཡོད་དེ། ཚིགས་སྔ་མ་མེད་པ་ལ་ཉེས་བྱས་ཙམ་དུ་ཟད་པའི་
ཕྱིར་དང་། དགེ་སློང་དང་དགེ་སློང་མ་ཉིད་དག་གི་ལས་གཞན་བྱེད་པས་
ན་མི་ཆགས་པ་མ་ཡིན་ནོ། །ཞེས་བཤད་པས་སོ། །སྤྱིའི་དོན་བཤད་ཟིན་
ཏོ༑ །གཉིས་པ་གཞུང་གི་དོན་ནི། །ད་ལྟའི་ཆོག་ངེས་པ་ལྔ་བྲལ་
ཞིང༌། །མ་ནིང་ལ་སོགས་སྐྱེ་བའི་བར་ཆད་དང་། །རྒྱལ་པོས་མ་གནང་ལ་
སོགས་གནས་པ་དང་། །བྱ་རོག་སྒྲོད་མི་ནུས་སོགས་ཁྱད་པར་དང༌། །སྐྲ་
སེར་ཅན་སོགས་མཛེས་པའི་བར་ཆད་མེད། །ངེས་འབྱུང་བློ་ཅན་སྐལ་བཟང་
104



སྡོམ་གསུམ་དཔག་བསམ་སྙེ་མ།
སྐྱེས་བུ་དེ། །ལེགས་གསུངས་འདུལ་བ་རྒྱ་མཚོ་མཐའ་དག་དང༌། །བརྒྱ་
རྩ་གཅིག་པའི་ལས་ཕྲན་ལ་བྱང་བའི། །མཁན་པོར་བཅས་པས་རིམ་བཞིན་
བསྙེན་པར་རྫོགས། །སྔ་མ་མ་བྱས་རྫོགས་པའང་མདོ་སྡེར་སྣང༌། །ཐོབ་
མཚམས་བརྗོད་པ་གསུམ་གྱི་ཐ་མར་འདོད། །ཅེས་པ་སྟེ། ད་ལྟར་གྱི་ཆོ་
གས་རབ་ཏུ་བྱུང་བའི་ཚིགས་སྔ་ཕྱི་ལེན་པ་ལ། འགལ་རྐྱེན་སྤང་ཞིང་མཐུན་
རྐྱེན་ཚང་དགོས་པར་བསྟན་པ། ཚིགས་གསུམ་རིམ་པར་ནོད་མི་ནོད་ཀྱི་
ཁྱད་པར། སྡོམ་པའི་ཐོབ་མཚམས་ངོས་བཟུང་བའོ། །དང་པོ་ནི་སྡོམ་པ་
ལེན་པའི་ཚེ་རང་རང་གི་བསླབ་བྱ་ལ་ལྟོས་ནས་ངེས་པ་ལྔ་བྲལ་དགེ་སློང་
ལ་དངོས་དང་། དགེ་ཚུལ་ལའང་ཆ་འདྲ་ཞིག་དགོས་ཏེ། མཐུན་རྐྱེན་ཚང་
བའི་ཡུལ་འདིར་བསྲུང་གི་གཞན་དུ་བསྲུང་མི་ནུས་སྙམ་པ་ལྟ་བུ་ཡུལ། ལོ་
འམ་ཟླ་བ་གཅིག་ཙམ་དུ་སློང་གི་ཕན་ཆད་བསྲུང་མི་ནུས་སྙམ་པ་ལྟ་བུ་དུས།
འཐབ་རྩོད་ཀྱི་སྐབས་མ་གཏོག་པ་གཞན་དུ་བསྲུང་སྙམ་པ་ལྟ་བུ་ཚེ། དགྲ་
མ་གཏོགས་པ་གཞན་གྱི་སྲོག་མི་གཅོད་སྙམ་པ་ལྟ་བུ་སེམས་ཅན། བསླབ་
བྱ་རགས་པ་འགའ་ཞིག་ལས་ཕྲ་བ་རྣམས་བསྲུང་མི་ནུས་སྙམ་པ་ལྟ་བུ་ཡན་
ལག་ངེས་པ་སྟེ། ཡན་ལག་རྒྱུ་ལ་དབྱེ་བ་ཡོད། །ཅེས་དགེ་ཚུལ་ལ་ཡན་ལག་
ངེས་པར་མ་བཤད་པས་ངེས་པ་ལྔ་བྲལ་ཆ་འདྲ་ཞེས་བྱའོ། །དེར་མ་ཟད་
འགལ་རྐྱེན་བར་ཆད་ཀྱི་ཆོས་དང་བྲལ་བ་ཞིག་དགོས་ཏེ། མ་ནིང་དང་
105



T
ལེགས་བཤད་རྒྱ་མཚོར་འཇུག་པའི་གྲུ་གཟིངས།
མཚམས་མེད་བྱས་པ་སོགས་ནི་སྐྱེ་བའི་བར་ཆད་དེ། དེ་དག་ལ་སྡོམ་པ་ཕོག་
ཀྱང་མི་སྐྱེ་བའི་ཕྱིར། རྒྱལ་པོ་དང་ཕ་མས་མ་གནང་བ་སོགས་གནས་པའི་
བར་ཆད་དེ། དེ་དག་ལ་སྡོམ་པ་སྐྱེས་སུ་ཟིན་ཀྱང་རང་དབང་དུ་མ་གྱུར་
པས་འབབ་དགོས་པ་སོགས་ཀྱིས་ཡུན་རིང་མི་གནས་པའི་ཕྱིར། བྱ་རོག་
སྒྲོད་མི་ནུས་པའམ་ནད་དང་སྡུག་བསྔལ་གྱིས་གཟིར་བ་སོགས་ཁྱད་པར་
དུ་འགྱུར་པའི་བར་ཆད་དེ། སྡོམ་པ་གནས་ཀྱང་བསླབ་པ་ལ་སྦྱོར་མི་བཟོད་
པས་ཡོན་ཏན་ཁྱད་པར་དུ་འཕགས་མི་ནུས་པའི་ཕྱིར། སྐྲ་སེར་ཅན་དང་
ལག་རྡུམ་སོགས་ལུས་ལ་སྐྱོན་ཆགས་པ་དང་གདོལ་པ་སོགས་རིགས་ལ་
སྐྱོན་ཆགས་པ་རྣམས་རྟེན་མཛེས་པའི་བར་ཆད་དེ། དེ་དག་ལ་སྡོམ་པ་སྐྱེ་
བས་བསྒྲུབ་བྱ་ལ་ཕན་པར་འགྱུར་ནའང་ཁྱིམ་པ་རྣམས་བསྟན་པ་ལ་མ་དད་
པའི་རྒྱུ་བྱེད་པའི་ཕྱིར། དེས་ན་དེ་བཞི་དང་བྲལ་བས་རྒྱུད་དག་པ་ཞིག་དགོས་
ཏེ། དང་པོ་ལ་མི་སྐྱེ་བ་དང་། གཉིས་པ་ལ་མི་གནས་པས་བསྒྲུབ་བྱར་ཕན་
མི་ཐོགས་ཤིང་། ཕྱི་མ་གཉིས་ལ་སྐྱེ་བ་དང་གནས་པའི་སྒོ་ནས་བསྒྲུབ་བྱར་
ཕན་པས་འབོགས་རིགས་ནའང་། སྒྲུབ་པར་བྱེད་པ་པོ་ལ་བཅས་འགལ་
གྱི་ཉེས་པ་ཅུང་ཟད་འབྱུང་བའི་ཕྱིར་རོ། །དེ་ལྟར་དགག་ཕྱོགས་ནས་ངེས་
པ་ལྔ་དང་བྲལ་ཞིང་བར་ཆད་བཞི་མེད་ལ། །སྒྲུབ་ཕྱོགས་ནས་སྔར་བཤད་
པའི་མཐུན་རྐྱེན་ཐམས་ཅད་ཚོགས་ཤིང་། ཁྱད་པར་མྱང་འདས་གསུམ་
i06



སྡོམ་གསུམ་དཔག་བསམ་སྙེ་མ། །
གང་རུང་ཐོབ་འདོད་ཀྱི་ངེས་འབྱུང་གི་བསམ་པས་ཟིན་པ་ཞིག་དགོས་ཏེ།
གཞན་དུ་ན་འཇིགས་སྐྱོབ་དང་ལེགས་སྨོན་ཙམ་དུ་ཟད་པའི་ཕྱིར་རོ། །དེས་
ན་འགལ་རྐྱེན་སྤངས་ཤིང་མཐུན་རྐྱེན་ཚང་བའི་བསྒྲུབ་བྱ་སྐལ་བ་ཅན་དེ་
ཉིད་དགེ་སློང་དུ་སྒྲུབ་པར་བྱེད་པ་ལ། སྒྲུབ་བྱེད་མཁས་བཙུན་གྱི་ཡོན་ཏན་
དང་ལྡན་པ་ཞིག་དགོས་ཏེ། དེ་ལ་བཙུན་པའི་ཡོན་ཏན་ལས་གྲལ་དུ་འདུས་
པའི་དགེ་འདུན་ཐམས་ཅད་རང་རྒྱུད་ལ་ཉེས་པ་ཕྲ་མོས་ཀྱང་མ་གོས་པའི་
ཚུལ་ཁྲིམས་རྣམ་པར་དག་པ་དང་ལྡན་པ་ཞིག་དགོས་ལ། དེའི་ཡན་ལག་
ལས་ལ་འདུ་བའི་སྔོན་དུ། ཐུན་མོང་མ་ཡིན་པའི་ལྟུང་བ་རྣམས་བཤགས་
པར་བྱ་ཞིང་། ཐུན་མོང་པ་རྣམས་ལ་བྱིན་བརླབས་དང་། བཤགས་ཡུལ་
དུ་འོས་པ་ཡོད་ཀྱང་། བཤགས་བྱ་ལ་ལྟོས་པའི་གྲངས་མ་ལོངས་པ་དང་།
ཆད་ལས་སྔོན་དུ་འགྲོ་དགོས་པའི་རིགས་རྣམས་ལས་ལ་འདུ་བའི་གོང་དུ་
བཤགས་ཆོག་མི་ཚར་བ་སོགས་ཀྱིས་མ་གྲུབ་པ་རྣམས་བྱིན་གྱིས་རློབ་པ་
སོགས་གང་ལ་གང་འོས་ཀྱིས་ཕྱིར་བཅོས་པའི་སྒོ་ནས་དག་པར་བྱས་པའོ། །
མཁས་པའི་ཡོན་ཏན་སྤྱིར་སྡེ་སྣོད་གསུམ་དང༌། ཁྱད་པར་འདུལ་བ་ལ་
མཁས་པ། དེའི་ནང་ནས་ཀྱང་ལས་བྱེད་པ་ལ་འདུལ་བ་འཛིན་པ་ཞེས་
གསུངས་ཏེ། དེའི་ཚད་འདུལ་བའི་དོན་ཤེས་པས་ཆོག་པ་མ་ཡིན་གྱི། ལས་
བརྒྱ་རྩ་གཅིག་ལས་ཕྲན་སོ་སོ་དང་བཅས་པའི་སྔགས་ཀྱི་ཆོ་ག་དེ་ཉིད་
107



ལེགས་བཤད་རྒྱ་མཚོར་འཇུག་པའི་གྲུ་གཟིངས།
བཟུང་ནས་ཚིག་ཕྱེད་ཀྱང་མ་འཁྲུལ་པར་ཁ་ཏོན་དུ་བྱ་ནུས་པ་ཞིག་དགོས་
པ་ཡིན་ནོ། །དེ་ལྟར་སྔགས་ཚིག་དང་ལག་ལེན་ལ་བྱང་བའི་མཁན་སློབ་
དགེ་འདུན་དང་བཅས་པ་མཚན་ཉིད་ཚང་བར་ཚོགས་པའོ།། གཉིས་པ་ནི།
ཉེས་མེད་ཕུན་ཚོགས་ཀྱི་དབང་དུ་བྱས་ན། ཚིགས་གསུམ་རིམ་བཞིན་བླང་
པའི་སྒོ་ནས་བསྙེན་པར་རྫོགས་པ་བྱ་དགོས་ཏེ། དགེ་བསྙེན་ཉིད་དང་། དགེ་
ཚུལ་ཉིད་དང་། དགེ་སློང་ཉིད་དག་གིས་སྔ་མ་བསྙེན་པར་མ་རྫོགས་པ་ལ་
ཕྱི་མ་མི་བྱའོ། །ཞེས་གསུངས་པའི་ཕྱིར། གལ་ཏེ་ཚིགས་སྔ་མ་གཉིས་སྔོན་
དུ་མ་བྱས་ནའང་བསྙེན་རྫོགས་ཀྱི་སྡོམ་པ་མི་སྐྱེ་བ་མ་ཡིན་ཏེ། ལུང་ལས།
ཁྱིམ་པ་རབ་ཏུ་མ་བྱུང་བ་ཞིག་བསྙེན་པར་རྫོགས་པར་བགྱིད་ན། བསྙེན་
པར་རྫོགས་ཞེས་བགྱིའམ་མ་རྫོགས་ཞེས་བགྱི། ཉེ་བ་འཁོར་བསྙེན་པར་
རྫོགས་ཞེས་བྱའོ། །ཞེས་གསུངས་པའི་ཕྱིར། འོན་ཀྱང་འབོགས་བྱེད་མཁན་
སློབ་དགེ་འདུན་དང་བཅས་པ་ལ་བཅས་འགལ་གྱི་ཉེས་པ་འབྱུང་བས། སྐྱེ་
ལ་ཉེས་བྱས་ཀྱི་དབང་དུ་བྱས་པ་སྟེ། ཚིགས་སྔ་མ་མེད་པ་ལ་ཉེས་བྱས་ཙམ་
དུ་ཟད་དོ། །ཞེས་སོ། །གཞན་དུ་མདོ་སྡེ་ལས་ཚིགས་ཕྱི་མ་བླངས་པས་སྔ་
མ་ཞར་ལ་ཐོབ་ཀྱིས་ཆེད་དུ་བླངས་མི་དགོས་པའང་སྣང་སྟེ། དྲིན་ལན་གསབ་
པའི་མདོ་ལས། མ་འགགས་པས་ཡང་གསོལ་པ། གལ་ཏེ་ཁྱིམ་པས་ཁྲིམས་
ལྔ་མ་ནོས་པར་ཐལ་བྱུང་དུ་ཁྲིམས་བཅུ་ནོས་ན་ཁྲིམས་ཐོབ་པར་འགྱུར་
I08



སྡོམ་གསུམ་དཔག་བསམ་སྙེ་མ།
རམ། བཀའ་སྩལ་པ། དུས་གཅིག་ཏུ་དགེ་བསྙེན་གྱི་ཁྲིམས་དང༌། དགེ་
སྦྱོང་གི་ཁྲིམས་རྣམ་པ་གཉིས་ཐོབ་བོ། །གལ་ཏེ་ཁྲིམས་ལྔ་ཡང་མ་ནོས།
ཁྲིམས་བཅུ་ཡང་མ་ནོས་པར་ཐལ་བྱུང་དུ་ཁྲིམས་རྫོགས་པར་ནོས་ནའང་།
དུས་གཅིག་ཏུ་ཁྲིམས་གསུམ་ཆར་ཐོབ་པར་འགྱུར་རོ། །ཞེས་གསུངས་པའི་
ཕྱིར། གསུམ་པ་ནི། ཚིགས་སྔ་མ་གཉིས་ལ་སྔགས་ཚིག་ལན་གསུམ་བཟླས་
པའི་ཐ་མར། སྐྱབས་བརྗོད། བདག་བརྗོད། གཞན་བརྗོད་གསུམ་གྱི།
བདག་བརྗོད་རྫོགས་པ་དགེ་བསྙེན་དུ་འམ། དགེ་ཚུལ་དུ་ཞེས་རྫོགས་མ་
ཐག །དེ་དང་དེའི་སྡོམ་པ་སྐྱེ་ཞིང་། ཚིགས་ཕྱི་མ་དགེ་སློང་ནི། དགེ་འདུན་
གྱིས་གསོལ་བཞིའི་ལས་ཉམས་སུ་མྱོང་བ་ལ་རག་ལས་པས་ན། ལས་བརྗོད་
པ་གསུམ་པ་ལ། མཆི་སྟེ་ཡན་ཆད་ངོ་བོ་བརྗོད་པ་སྟེ། སྡོམ་པའི་རྒྱུ་རྐྱེན་
ཚང་བས་བསྙེན་པར་རྫོགས་རིགས་པའི་ངོ་བོ་བརྗོད་པའི་ཕྱིར། གསོལ་ན་
ཞེས་པ་ཡན་ཆད་བྱ་བ་བརྗོད་པ་སྟེ། བསྙེན་པར་རྫོགས་པར་བྱ་བ་བརྗོད་
པའི་ཕྱིར། དེའི་སླད་དུ་མན་ཆད་བྱེད་པ་བརྗོད་པ་སྟེ། བྱེད་པ་པོ་དགེ་འདུན་
བརྗོད་པའི་ཕྱིར། དེས་ན་བྱ་བ་བརྗོད་པ་རྫོགས་མ་ཐག་དེར་སྡོམ་པ་སྐྱེ་བ་
ཡིན་ཏེ། བརྗོད་པ་ཐ་མ་གང་ཡིན་པའི་ཆ་གསུམ་པ་ལ་གྲུབ་པ་ཉིད་དོ། །
ཞེས་གསུངས་པའི་ཕྱིར། དེ་དང་དེའི་ཚེ་བྱེད་པ་པོ་དེ་ཡང་སློབ་དཔོན་དུ་
འགྱུར་བ་ཡིན་ཏེ། དོན་གྲུབ་ན་གྱུར་པ་ཉིད་དོ། །ཞེས་དགེ་བསྙེན་སོགས་



ལེགས་བཤད་རྒྱ་མཚོར་འཇུག་པའི་གྲུ་གཟིངས།
དོན་གྲུབ་པ་ཉིད་ཀྱིས་སློབ་དཔོན་དུ་འགྱུར་བའི་ཕྱིར་རོ།།
བཞི་པ་ཐོབ་པ་མི་ཉམས་པར་བསྲུང་བའི་ཚུལ་ལ། བསྟན་
བཤད་གཉིས་ལས། དང་པོ་མདོར་བསྟན་ནི། བར་དུ་ཐོབ་པ་མི་ཉམས་
བསྲུང་བ་ལ། །ཞེས་པ་སྟེ། མ་ཐོབ་པ་ཐོབ་པར་བྱེད་པའི་ཆོ་གས་སྡོམ་པ་
དང་པོར་ཐོབ་པ་ཙམ་གྱིས་མི་ཆོག་གི །དེ་བར་དུ་ཐོབ་ཟིན་མི་ཉམས་པར་
བསྲུང་བ་ལ་བསླབ་དགོས་ཏེ། མ་བསྲུངས་ན་ཉེས་དམིགས་དང་། བསྲུངས་
ན་ཕན་ཡོན་ཆེན་པོ་དང་ལྡན་པའི་ཕྱིར། དགེ་སློང་ལ་རབ་ཏུ་གཅེས་པའི་
མདོ་ལས། ལ་ལའི་ཚུལ་ཁྲིམས་བདེ་བ་སྟེ། །ལ་ལའི་ཚུལ་ཁྲིམས་སྡུག་
བསྔལ་ཡིན། །ཚུལ་ཁྲིམས་ལྡན་པ་བདེ་བ་སྟེ། །ཚུལ་ཁྲིམས་འཆལ་བ་སྡུག་
བསྔལ་ཡིན། །ཞེས་གསུངས་པས་སོ།།
གཉིས་པ་རྒྱས་བཤད་ལ་གཉིས་ཏེ། དངོས་བསྟན་བླང་དོར་
གྱི་བསླབ་བྱ་རྒྱས་པར་བཤད། ཤུགས་བསྟན་དེའི་རུང་མཐུན་བསྡུས་ཏེ་
བསྟན་པའོ།། དངཔོ་ལ་གཉིས་ཏེ། ཁྱིམ་པའི་ཕྱོགས་སུ་གཏོགས་པའི་
དང༌། རབ་ཏུ་བྱུང་བའི་ཕྱོགས་སུ་གཏོགས་པའི་བསླབ་བྱའོ།། དང་པོ་
ལ་གསུམ་སྟེ། སྐྱབས་འགྲོའི། བསྙེན་གནས་ཀྱི། དགེ་བསྙེན་གྱི་བསླབ་
བྱའོ།། དང་པོ་ལ། ཐུན་མིན་དཀོན་མཆོག་གསུམ་སོ་སོ་ལ་སྐྱབས་
སུ་སོང་བའི་བསླབ་བྱ་དང༌། གསུམ་ཀའི་ཐུན་མོང་གི་བསླབ་བྱའོ། །དང་
10



སྡོམ་གསུམ་དཔག་བསམ་སྙེ་མ།
པོ་ནི། བསླབ་བྱ་སྐྱབས་འགྲོ་ཐུན་མོང་མིན་གསུམ་ནི། །སྐྱབས་གཞན་མི་
འཚོལ་སེམས་ཅན་འཚེ་བ་སྤོང་། །མུ་སྟེགས་མི་འགྲོགས་སོ་སོར་གུས་བསྐྱེད་
དོ༑ ༑ཞེས་པ་སྟེ། འདི་ལ་དགག་སྒྲུབ་གཉིས་ལས། དགག་པའི་བསླབ་
བྱར། སངས་རྒྱས་ཆོས་དང་དགེ་འདུན་གསུམ་ལ་སྐྱབས་སུ་སོང་ནས་སོ་
སོའི་བསླབ་བྱ་ནི་རིམ་པ་ཇི་ལྟ་བར། སྐྱབས་གཞན་འཇིག་རྟེན་པའི་ལྷ་ལ་
རེ་ལྟོས་བཀལ་ནས་སྐྱབས་འགྲོ་མི་བྱ། སེམས་ཅན་ལ་གནོད་འཚེ་སྤོང།
གྲོགས་མུ་སྟེགས་ཅན་དང་མི་འགྲོགས་པ་སྟེ། དེ་དག་དང་འགལ་ན་དཀོན་
མཆོག་གསུམ་པོ་དེ་དང་དེའི་སྐྱབས་འགྲོ་གཏོང་བའི་ཕྱིར། མྱང་འདས་ལས།
གང་ཞིག་སངས་རྒྱས་སྐྱབས་འགྲོ་བ། །དེ་ནི་ཡང་དག་དགེ་བསྙེན་ཏེ། ནམ་
དུའང་ལྷ་ནི་གཞན་དག་ལ། སྐྱབས་སུ་འགྲོ་བ་མ་ཡིན་ནོ། །དམ་པའི་ཆོས་
ལ་སྐྱབས་འགྲོ་བ། །འཚེ་ཞིང་གནོད་པའི་སེམས་དང་བྲལ། །དགེ་འདུན་
ལ་ཡང་སྐྱབས་འགྲོ་བ། །མུ་སྟེགས་ཅན་དང་འགྲོགས་མི་བྱ། །ཞེས་སོ། །
སྒྲུབ་པའི་བསླབ་བྱར། སངས་རྒྱས་ཀྱི་སྐུའི་རྟེན་སཙྪའི་ཆག་དུམ་ཙམ་དང་།
ཆོས་ཀྱི་རྟེན་ཡིག་འབྲུ་གཅིག་ཙམ་དང་དགེ་འདུན་གྱི་གཟུགས་ལྷན་པ་སེར་
པོ་བཏབ་པ་ཡན་ཆད་ལ་དཀོན་མཆོག་དེ་དང་དེའི་འདུ་ཤེས་བཞག་ནས་
གུས་པར་བྱའོ།། གཉིས་པ་ནི། སྲོག་དང་བྱ་དགར་དཀོན་མཆོག་
གསུམ་མི་སྤང་། །དགོས་གལ་ཆེ་ཡང་ཐབས་གཞན་མི་འཚོལ་ཞིང་། །དུས་
iii
1



ལེགས་བཤད་རྒྱ་མཚོར་འཇུག་པའི་གྲུ་གཟིངས།
མཆོད་མི་བཅག་རང་གཞན་སྐྱབས་འགྲོར་འགོད། །གར་འགྲོའི་ཕྱོགས་
ཀྱི་སངས་རྒྱས་ལ་ཕྱག་འཚལ། །ལྔ་རྣམས་ཐུན་མོང་བསླབ་བྱ་ཇོ་བོས་
བཞེད། །ཅེས་པ་སྟེ། སྲོག་དང་རྒྱལ་སྲིད་ལ་སོགས་པའི་ཆེད་དུའང་དཀོན་
མཆོག་མི་སྤང་བ་དང་། དགོས་གལ་ཇི་ལྟར་ཆེ་ཡང་དཀོན་མཆོག་ལ་བློ་
གཏོད་པ་ལས་འཇིག་རྟེན་པའི་ཐབས་གཞན་མི་འཚོལ་བ་དང་། རྟག་ཏུ་
ཡོན་ཏན་དྲན་པས་དུས་ཀྱི་མཆོད་པ་མི་བཅག་པ་དང་། ཕན་ཡོན་ཤེས་པས་
རང་སྐྱབས་སུ་འགྲོ་ཞིང་གཞན་དག་ཀྱང་འགྲོར་གཞུག་པ་དང་། གར་འགྲོའི་
ཕྱོགས་ཀྱི་སངས་རྒྱས་དང་དེའི་སྐུ་གཟུགས་ལ་ཕྱག་འཚལ་བ་དང་ལྔའོ།།
གཉིས་པ་ལ། དུས་ཁྲིམས་བསྙེན་གནས་དངོས་ཀྱི་བསླབ་
བྱ་དང་། དེ་གཏན་ཁྲིམས་སུ་བྱས་ན་གོ་མིའི་དགེ་བསྙེན་དུ་འགྲོ་ཚུལ་ལོ། །
དང་པོ་ནི། རྩ་བཞི་སྤོང་བ་ཚུལ་ཁྲིམས་ཡན་ལག་བཞི། །ཆང་སྤོང་བག་ཡོད་
ཡན་ལག་མལ་ཆེ་མཐོ། །གར་ཕྲེང་ལ་སོགས་ཕྱི་དྲོའི་ཁ་ཟས་གསུམ། །བརྟུལ་
ཞུགས་ཡན་ལག་བསྙེན་གནས་སྡོམ་པ་ཡིན། །ཡན་ལག་འདི་བརྒྱད་གཏན་
དུ་མ་ཡིན་པས། །ཡོན་ཏན་རྟེན་མིན་དེ་ཕྱིར་སོ་ཐར་ནི། མཚན་ཉིད་ལྡན་
པ་རིགས་བདུན་ཁོ་ན་ཡིན། །ཞེས་པ་སྟེ། མཛོད་ལས། ཚུལ་ཁྲིམས་ཡན་
ལག་བག་ཡོད་པའི། །ཡན་ལག་བརྟུལ་ཞུགས་ཡན་ལག་སྟེ། བཞི་གཅིག་
དེ་བཞིན་གསུམ་རིམ་བཞིན། ཞེས་པ་ལྟར་མི་ཚངས་སྤྱོད་སོགས་རྩ་བའི་
ii2
2



སྡོམ་གསུམ་དཔག་བསམ་སྙེ་མ། །
ལྟུང་བ་བཞི་སྤོང་བ་ཚུལ་ཁྲིམས་ཀྱི། ཆང་སྤོང་བ་བག་ཡོད་ཀྱི། མལ་ཆེ་མཐོ་
དང་། གར་སོགས་ཕྲེང་སོགས་དང་། དུས་མ་ཡིན་པའི་ཁ་ཟས་ཏེ་གསུམ་
སྤོང་བ་བརྟུལ་ཞུགས་ཀྱི་ཡན་ལག་སྟེ། ཡན་ལག་འདི་བརྒྱད་པོ་ཉིན་ཞག་
གི་མཐའ་ཚུན་ཆད་དུ་ཁས་བླངས་པའི་དུས་ཁྲིམས་ཡིན་ཀྱི་གཏན་ཁྲིམས་
མ་ཡིན་པས་སྡོམ་པ་གོང་མ་རྣམས་ཀྱི་ཡོན་ཏན་གྱི་རྟེན་དུ་མི་རིགས་པའི་ཕྱིར་
མ་ཡིན་ལ། དེས་ན་གོང་མའི་ཡོན་ཏན་གྱི་རྟེན་དུ་གྱུར་པའི་མཚན་ཉིད་ཅན་
ནི་རིགས་བདུན་ཉིད་དུ་ངེས་ཏེ། ལམ་སྒྲོན་ལས། སོ་སོར་ཐར་པ་རིགས་
བདུན་གྱི། །རྟག་ཏུ་སྡོམ་གཞན་ལྡན་པ་ལ། །བྱང་ཆུབ་སེམས་དཔའི་སྡོམ་
པ་ཡི། །སྐལ་བ་ཡོད་ཀྱི་གཞན་དུ་མིན། །ཞེས་གསུངས་ པ་ ལྟར་ རོ།།
གཉིས་པ་ནི། འདི་བརྒྱད་ཇི་སྲིད་འཚོ་ཡི་བར་བསྲུངས་ན། །གོ་མིའི་
དགེ་བསྙེན་ཡིན་ཀྱང་ཡོད་སྨྲའི་མིན། །གནས་བརྟན་སྡེ་བའི་ལུགས་སུ་དབྱིག་
གཉེན་བཞེད། །ཅེས་པ་སྟེ། །གསོ་སྦྱོང་ཡན་ལག་བརྒྱད་ཇི་སྲིད་འཚོའི་
བར་དུ་ཁས་ལེན་པ་གོ་མིའི་དགེ་བསྙེན་ཏེ། འདི་གཞི་ཐམས་ཅད་ཡོད་པར་
སྨྲ་བའི་འདུལ་བ་ལས་མ་བཤད་ནའང་། འཕགས་པ་གནས་བརྟན་པའི་
སྡེ་བའི་ལུགས་སུ་དབྱིག་གཉེན་གྱིས་བཞེད་དེ། གོ་མིའི་དགེ་བསྙེན་ཞེས་
བྱ་བ་འདི་ནི་འཕགས་པ་གནས་བརྟན་པའི་མན་ངག་བརྒྱུད་པ་ལས་ཐོས་
ཀྱི་བདེ་བར་གཤེགས་པས་གསུངས་པ་ནི་མ་མཐོང་ངོ༌། །ཞེས་གསུངས་
i3



ལེགས་བཤད་རྒྱ་མཚོར་འཇུག་པའི་གྲུ་གཟིངས།
པའི་ཕྱིར། འོན་ཀྱང་ཐེག་ཆེན་གྱི་སྡེ་སྣོད་ལས་གསུངས་ཏེ། རྒྱལ་བུ་སྙིང་
རྗེ་ཆེར་སེམས་ཀྱིས་བསྙེན་གནས་ཡན་ལག་བརྒྱད་ཇི་སྲིད་འཚོའི་བར་དུ་
བླངས་བར་དཀོན་བརྩེགས་ལས་བཤད་པའི་ཕྱིར་རོ།། །
གསུམ་པ་དགེ་བསྙེན་གྱི་བསླབ་བྱ་ལ་གསུམ་སྟེ། དགེ་བསྙེན་གྱི་
སྤང་བྱ་ལྔ་ངོས་བཟུང་། དེ་བསྲུང་ཚུལ་གྱི་གྲངས་ལས་དགེ་བསྙེན་གྱི་དབྱེ་
བ་བཤད། ཕྱོགས་མཐུན་གྱི་བསླབ་བྱ་བསྟན་པའོ།། དང་པོ་ནི། གསོད་
རྐུ་རྫུན་སྨྲ་འདོད་པས་ལོག་པར་གཡེམ། །མྱོས་གྱུར་སློང་རྣམས་དགེ་བསྙེན་
སྡོམ་པ་སྟེ། །ཞེས་པས་དགེ་བསྙེན་གྱི་སྤང་བྱ་ལ་རྩ་བ་དང་། ཡན་ལག་
གཉིས་ལས། རྩ་བ་ནི་བཞི་སྟེ། སྲོག་གཅོད་པ་དང་། མ་བྱིན་པར་ལེན་པ་
དང་། འདོད་པས་ལོག་པར་གཡེམ་པ་དང༌། རྫུན་དུ་སྨྲ་བའོ། །འདི་དག་
ལ་ཡུལ་གྱི་ཡན་ལག་ཏུ་མི་ཡིན་པ་དགོས་ཏེ། དེ་མ་ཚང་ན་རྩ་བར་གཏོགས་
པའི་ཉེས་པ་ཙམ་དུ་ཟད་ཀྱི། རྩ་བ་དངོས་མ་ཡིན་པས་སྡོམ་པ་ཉམས་པར་
མི་འགྱུར་ཞིང་། འདིར་བསླབ་གཞིར་མི་ཚངས་སྤྱོད་མི་འཇོག་པར་འདོད་
ལོག་འཇོག་པ་ནི་ཁྱིམ་པས་བསྲུང་སླ་བ་ལ་སོགས་ཀྱི་ཕྱིར་ཏེ། མཛོད་ལས།
ལོག་གཡེམ་ཤིན་ཏུ་དམད་ཕྱིར་དང༌། །སླ་ཕྱིར་མི་བྱེད་ཐོབ་ཕྱིར་རོ། །ཞེས་
སོ༑ ཡན་ལག་ནི་མྱོས་འགྱུར་སྤོང་བ་སྟེ། དེ་མ་སྤངས་ན་བསླབ་པ་གཞན་
རྣམས་བསྲུང་མི་ནུས་པའི་ཕྱིར། །དེ་ལས། བཅས་པའི་ཁ་ན་མ་ཐོབ་མྱོས་
il4
14



སྡོམ་གསུམ་དཔག་བསམ་སྙེ་མ།
འགྱུར་ལས་གཞན་བསྲུང་ཕྱིར་རོ། །ཞེས་སོ། །གཉིས་པ་ལ་དེ་ལས་ཕྱེ་བ་
ཉན་ཐོས་སྡེ་པའི་ལུགས་དང་། དེ་ལས་གཞན་པ་སྡེ་བ་གཞན་གྱི་ལུགས་སོ། །
དང་པོ་ནི། གང་འདོད་ཁས་ལེན་གྲངས་ལྟར་སྣ་གཅིག་སྤྱོད། །སྣ་འགའ་
ཕལ་ཆེར་སྤྱོད་དང་ཡོངས་རྫོགས་སྤྱོད། །གཅིག་གཉིས་གསུམ་དང་ལྔ་སྤོང།
ཞེས་པ་སྟེ། སྐྱབས་འགྲོ་བླངས་ནས་དེའི་བསླབ་བྱ་ཙམ་བསྲུང་བ་སྐྱབས་
གསུམ་འཛིན་པའི་དགེ་བསྙེན་ཞེས་སྔར་བཤད་པ་དེ་ལ། ཉི་འོག་པ་དང་
མདོ་སྡེ་པ་དག །དེ་དགེ་བསྙེན་གྱི་སྡོམ་པ་མ་ཡིན་ཡང་དགེ་བསྙེན་མཚན་
ཉིད་པ་ཡིན་ཟེར། བྱེ་བྲག་ཏུ་སྨྲ་བ དགེ་བསྙེན་གྱི་སྡོམ་པ་མེད་ན། དེ་དགེ་
བསྙེན་མཚན་ཉིད་པ་མ་ཡིན་པར་འདོད། བཤད་མ་ཐགས་པའི་དགེ་བསྙེན་
གྱི་སྤང་བྱ་ལྔ་ལས། སྲོག་གཅོད་ཙམ་སྤང་བ་སྣ་གཅིག་སྤྱོད་པ་དང་། དེའི་
སྟེང་མ་བྱིན་ལེན་ཙམ་སྤང་བ་སྣ་འགའ་སྤྱོད་པ་དང་། དེ་གཉིས་ཀྱི་སྟེང་རྫུན་
དང་གསུམ་སྤོང་བ་ཕལ་ཆེར་སྤྱོད་པ་དང་། དེ་གསུམ་གྱི་སྟེང་དུ་འདོད་ལོག་
དང་ཆང་སྟེ་ལྔ་ཆར་སྤོང་བ་ཡོངས་རྫོགས་དགེ་བསྙེན་ནོ། །དེ་བཞི་ལ་བྱེ་
བྲག་ཏུ་སྨྲ་བ་ལྟར་ན། སྡོམ་པ་ལེན་པའི་ཚེ་དགེ་བསྙེན་ཙམ་དུ་ཁས་བླངས་
ནས་ཕྱིས་བསྲུང་དུས་སྣ་གཅིག་སོགས་གང་འདོད་བསྲུང་བ་ལ་དེ་དག་སྤྱོད་
ཅེས་འདོད་དེ། མཛོད་ལས། སྣ་གཅིག་སྤྱོད་སོགས་ཇི་ལྟ་བུ། །དེ་བསྲུང་
བ་ལ་བསྲུང་ཞེས་གྲག །ཅེས་སོ། །མདོ་སྡེ་པ་ལྟར་ན། ལེན་པའི་ཚེ་བདག་
15



ལེགས་བཤད་རྒྱ་མཚོར་འཇུག་པའི་གྲུ་གཟིངས།
སྣ་གཅིག་སྤྱོད་པའི་དགེ་བསྙེན་དུ་བཟུང་དུ་གསོལ། །ཞེས་པ་ལྟ་བུ་གང་
འདོད་ཁས་བླངས་ནས་དེ་བསྲུང་བ་སྟེ། དེ་ལས་གཞན་དུ་ཡོངས་རྫོགས་
བླངས་ནས་ཕྱིས་དེ་མ་བསྲུངས་ན་ཚུལ་འཆལ་དུ་འགྱུར་བའི་ཕྱིར། །ཞེས་
འདོད་དོ།། གཉིས་པ་ནི། དེ་ཡི་སྟེང༌། །མི་ཚངས་སྤྱོད་སྤོང་ཚངས་
སྤྱོད་དགེ་བསྙེན་ནོ། །འདི་དང་གོ་མི་གཉིས་ནི་ཁྱིམ་པ་དང༌། །རབ་བྱུང་
གཉིས་ཀ་མིན་ཞེས་མཁས་རྣམས་བཞེད། །ཅེས་པ་སྟེ། ཡོངས་རྫོགས་དགེ་
བསྙེན་གྱི་སྤང་བྱའི་སྟེང་མི་ཚངས་སྤྱོད་སྤོང་བ་ནི་ཚངས་སྤྱོད་ཀྱི་དགེ་བསྙེན་
ཏེ༑ རྒྱན་གྱིས་བརྒྱན་པར་བྱས་ཀྱང་ཆོས་སྤྱོད་ལ། །ཞེས་སོགས་ཀྱིས་བསྟན་
པར་མདོ་སྡེ་པས་འདོད་ཅིང་། འདི་དང་གོ་མིའི་དགེ་བསྙེན་གཉིས་ཆོ་འཕྲུལ་
བསྟན་པའི་མདོ་ལས་ཀྱང་གསུངས་ཏེ། ཇི་སྐད་དུ། རབ་བྱུང་ཡོན་ཏན་དུ་
མ་ལྡན་པ་ཞེས། །དེ་བཞིན་གཤེགས་པ་རྣམས་ཀྱིས་བསྔགས་མོད་ཀྱི། །
སེམས་ཅན་ཀུན་ལ་སྙིང་རྗེར་གྱུར་པས་ན། །འགྲོ་ལ་ཕན་ཕྱིར་བདག་གིས་
རྒྱལ་སྲིད་སྒྲུབ། །ཇི་སྲིད་འཚོའི་བར་ཚངས་པར་སྤྱོད་བྱེད་ཅིང་། །གསོ་
སྦྱོང་ཡན་ལག་བརྒྱད་པའང་བླང་བར་བགྱི། །ཞེས་གསུངས་པའི་ཕྱིར། འདི་
གཉིས་ཁྱིམ་པ་དང་རབ་བྱུང་གཉིས་ཀ་མ་ཡིན་ཏེ། ཁྱིམ་ཐབས་སྤངས་པས་
འདོད་པ་འཁྲིག་བཅས་ཀྱི་ཁྱིམ་པ་མ་ཡིན་པ་གང་ཞིག །རབ་བྱུང་གི་རྟགས་
མ་བླངས་པས་དེ་ཡང་མ་ཡིན་པའི་ཕྱིར་རོ།།
ii6



སྡོམ་གསུམ་དཔག་བསམ་སྙེ་མ།
གསུམ་པ་ དགེ་བསྙེན་གྱི་ཕྱོགས་མཐུན་གྱི་བསླབ་བྱ་ལ། །
དངོས་དང༌། སྔགས་སྡིགས་པ་ཁྱིམ་པས་ཀྱང་འདུལ་བའི་བསླབ་བྱ་ལ་
གཅེས་སྤྲས་བྱ་དགོས་པར་གདམས་པའོ།། དང་པོ་ནི། མི་དགེ་ལྷག་དྲུག་
ཕྱོགས་མཐུན་སྤང་བྱ་དང་། །ཞེས་པ་སྟེ། སྤྱིར་མི་དགེ་བ་བཅུ་ལས་མི་
གསོད་པ་སོགས་ལུས་ཀྱི་ལས་གསུམ་དང་ངག་གི་རྫུན་སྨྲ་བ་རྣམས་ནི་
རྩ་བ་ཡིན་པའི་ཕྱིར། དེ་བཞི་བྱུང་ན་སྡོམ་པ་གཏོང་བས་སླར་བླང་བར་
བྱ་ཞིང་། མི་མ་ཡིན་གསོད་པ་སོགས་བཞི་དང་ཆང་འཐུང་བའི་ཉེས་པ་
སྟེ་ལྔ་བྱུང་ན་སྡོམ་ལྡན་གྱི་དྲུང་དུ་བཤགས། དེ་ལས་གཞན་པ་ཕྲ་མ་སོགས་
ངག་གི་ལས་གསུམ་དང་ཡིད་ཀྱི་གསུམ་སྟེ་མི་དགེ་བ་ལྷག་མ་དྲུག་ནི་
ཕྱོགས་མཐུན་གྱི་སྤང་བྱ་སྟེ། དེ་དག་ཀྱང་འགྱོད་སྡོམ་ཀྱི་སེམས་ཀྱིས་
ཕྱིར་འཆོས་པར་བྱ་བ་ཡིན་ནོ།། གཉིས་པ་ནི། དགེ་བསྙེན་སྡོམ་ལྡན་
རིག་པ་འཛིན་པས་ཀྱང་། །རབ་བྱུང་རྟགས་དང་ཆོ་ག་མ་གཏོགས་པ། །
ལྷག་རྣམས་ཉམས་སུ་ལེན་པར་དཔུང་བཟང་བཤད། །ཅེས་པ་སྟེ། དགེ་
བསྙེན་གྱི་སྡོམ་ལྡན་སྔགས་ལ་ཞུགས་པ་ཡིན་ན། དེ་ལྟ་བུའི་དགེ་བསྙེན་
རིག་པ་འཛིན་པ་དེས་ཀྱང་། ངུར་སྨྲིག་བགོ་བ་དང་ལྷུང་བཟེད་འཆང་བ་
སོགས་རབ་བྱུང་གི་རྟགས་ཀྱི་སྐོར་དང་། ལས་ཀྱི་ཆོ་ག་དང་བཅས་རྐྱང་
འགའ་ཞིག་མ་གཏོགས་ལྷག་རྣམས་འདུལ་བ་ནས་ཇི་ལྟར་འབྱུང་བ་
ii7



ལེགས་བཤད་རྒྱ་མཚོར་འཇུག་པའི་གྲུ་གཟིངས།
བཞིན་དུ་ཉམས་སུ་ལེན་དགོས་པར་གསུངས་ན་སྔགས་པ་རབ་བྱུང་གིས་
ལྟ་སྨོས་ཀྱང་ཅི་དགོས་ཏེ། དཔུང་བཟང་ལས། རྒྱལ་བ་དེས་གསུངས་
སོ་སོ་ཐར་པ་ཡི། །ཚུལ་ཁྲིམས་རྣམ་དག་འདུལ་བ་མ་ལུས་ལས། །སྔགས་
པ་ཁྱིམ་པས་རྟགས་དང་ཆོ་ག་སྤངས། །ལྷག་མ་རྣམས་ནི་ཉམས་སུ་བླང་
བར་བྱ། །ཞེས་གསུངས་པའི་ཕྱིར་རོ།།
གཉིས་པ་རབ་ཏུ་བྱུང་པའི་ཕྱོགས་སུ་གཏོགས་པའི་བསླབ་བྱ་
ལ་གསུམ་སྟེ། དགེ་ཚུལ་ཕ་མའི། དགེ་སློབ་མའི། དགེ་སློང་གི་བསླབས་
བྱའོ།། དང་པོ་ལ་གསུམ་སྟེ། དགེ་ཚུལ་གྱི་བླངས་འདས་དངོས། ཕྱོགས་
མཐུན་བསྡམས་བྱའི་ཉེས་བྱས། རབ་བྱུང་གི་དུས་སུ་བླངས་པ་ལས་
འདས་པའི་ཕྱོགས་མཐུན་ནོ།། དང་པོ་ནི། སྲོག་གཅོད་རྐུ་དང་མི་ཚངས་
སྤྱོད་དང་རྫུན། །ཆང་འཐུང་གར་སོགས་ཕྲེང་སོགས་མལ་ཆེ་མཐོ། ཕྱི་
དྲོའི་ཁ་ཟས་གསེར་དངུལ་སློང་བ་སྟེ། ཞུམ་པ་སྤང་ཕྱིར་རགས་པ་བཅུར་
དྲིལ་ གསུངས། །ཞེས་པ་སྟེ། འདི་ལ། དངོས་སུ་བཤད་པ་རགས་པ་
བཅུ། དེ་ལས་ཞིབ་མོར་རྩིས་ན་སུམ་ཅུ་རྩ་གསུམ་དུ་འགྱུར་བའོ།། དང་
པོ་ནི། ཤྲཱི་ཛིའི་བུ་བཞིན་དུ་བསླབ་གཞི་མང་པོ་ཐོས་པས་ཞུམ་སྟེ། སྡོམ་
པ་ལེན་པ་ལས་ལྡོག་པ་སྤང་བའི་ཆེད་དུ་རགས་པ་བཅུར་དྲིལ་ནས་
གསུངས་པའང་གཉིས་སུ་འདུ་སྟེ། རྩ་བ་དང།ཡན་ལག་གོ །དང་པོ་བཞི་
lis



སྡོམ་གསུམ་དཔག་བསམ་སྙེ་མ།
ལ་རྩ་བ་ཞེས་བྱ་སྟེ། བསྲུངས་ན་ཚུལ་ཁྲིམས་སུ་འགྱུར་ཞིང་མ་བསྲུངས་
ན་ཁྲིམས་འཆལ་དུ་འགྱུར་བས་སོ། །ཕྱི་མ་དྲུག་ལ་ཡན་ལག་ཅེས་བྱ་སྟེ།
རྩ་བ་བཞི་པོ་དེ་བསྲུང་བའི་ཐབས་སུ་གྱུར་པས་དེ་སྐད་ཅེས་བྱའོ། །དེ་
ཡང་ཆང་གིས་དྲན་པ་ཉམས་པར་བྱེད་པས་དེ་སྤང་པ་བག་ཡོད་ཀྱི་ཡན་
ལག་དང་། གཞན་ལྔ་བརྟུལ་ཞུགས་ཀྱི་ཡན་ལག་སྟེ། གར་སོགས་ཀྱིས་
དྲེགས་པ་བསྐྱེད་ཅིང་གསེར་དངུལ་ལེན་པ་གསོག་འཇོག་གི་རྩ་བར་གྱུར་
པའི་ཕྱིར་རོ། །དེ་ལ་དགེ་ཚུལ་གྱི་ལྟུང་བ་ཐམས་ཅད་ཉེས་བྱས་ཁོ་ནར་
འདུས་པས་ཕམ་འདྲའི་ཉེས་བྱས་ནི། མི་འམ་མིར་ཆགས་པའི་སྲོག་བཅད་
པ༑ རིན་ཐང་ཚང་བའི་དངོས་པོ་རྐུ་བ། མི་ཚངས་བར་སྤྱོད་པ། མི་
ཆོས་བླ་མའི་རྫུན་སྨྲ་བ་སྟེ། འདི་བཞི་ལ་དགེ་སློང་གི་སྐབས་སུ་འཆད་
འགྱུར་ལྟར་གཞི་བསམ་སྦྱོར་བ་མཐར་ཐུག་གི་ཡན་ལག་ཚང་ན་ཕམ་
འདྲའི་ཉེས་བྱས་སུ་འགྱུར་ཞིང་། འཆབ་མེད་ལ་གསོར་རུང་དང་འཆབ་
བཅས་བྱུང་ན་གསོར་མི་རུང་བའང་དགེ་སློང་དང་འདྲ་སྟེ། སུམ་བརྒྱ་པ་
ལས། མི་གསོད་ལ་སོགས་བཞི་རྣམས་ཀྱིས། །དགེ་ཚུལ་ལས་ནི་ཉམས་
གྱུར་ན། །དགེ་སློང་བཞིན་དུ་དགེ་ཚུལ་ལའང་། ཕྱི་ནས་སྡོམ་སྐྱེའི་སྐལ་
བ་མེད། །ཞེས་སོ། །བཤགས་བྱའི་ཉེས་བྱས་ལ་དྲུག་ཏེ། མྱོས་འགྱུར་
འཐུང་བ། རྒོད་བག་གིས་རང་དགར་གླུ་གར་རྩེ་ཞིང་རོལ་མོ་འཁྲོལ་
i



ལེགས་བཤད་རྒྱ་མཚོར་འཇུག་པའི་གྲུ་གཟིངས།
བ་སྟེ་གར་སོགས་གསུམ་དང་། འཕྱོར་སྒེག་གིས་རྒྱན་ཕྲེང་འདོགས་པ་
ཁ་དོག་འཆང་པ་སྤོས་བྱུག་པ་སྟེ་ཕྲེང་སོགས་གསུམ། རྒྱུ་རིན་ཐང་ཅན་
དང་ཁྲུ་གང་ལས་ལྷག་པའི་མལ་ཆེ་མཐོ། ཕྱི་དྲོ་དུས་རུང་གི་ཟས་ལ་སྤྱོད་
པ། གསེར་དངུལ་ལེན་པ་སྤོང་བའོ།། གཉིས་པ་ནི། རྩ་བཞི་གསོད་
གསུམ་གཞི་མེད་ནས།སུན་འབྱིན་པར་ལྔ་ཤེས་བཞིན་བཤེས། །འཕྱ་
དང་ཟས་ཅུང་ལྷག་མས་སྐུར། །ཉེར་འཇོག་འབྲས་ཆན་འགེབས་དང་
ཆང་། །གར་གསུམ་ཕྲེང་གསུམ་མལ་ཆེ་མཐོ། །དུས་མིན་རིན་ཆེན་བར་
མ་གསུམ། །དེ་ལྟར་སུམ་ཅུ་རྩ་གསུམ་མོ། །ཞེས་པ་ལྟར། རྩ་བ་བཞི་
དང༌། སྲོག་གཅོད་ཀྱི་ཕམ་འདྲའི་ཆར་གཏོགས་དུད་འགྲོ་གསོད་པ། །
སྲོག་ཆགས་དང་བཅས་པའི་རྩ་དང་ཆུར་འདེབས་པ། སྲོག་ཆགས་དང་
བཅས་ པའི་ཆུར་སྤྱོད་པ་སྟེ་གསོད་པ་གསུམ། རྫུན་གྱི་ཆར་གཏོགས།
གཞི་མེད་དང་། བག་ཙམ་གྱི་ཕམ་པའི་སྐུར་འདེབས། དགེ་འདུན་དབྱེན།
དེ་རྗེས་ཕྱོགས། ཁྱིམ་སུན་འབྱིན་པ། ཤེས་བཞིན་རྫུན་དུ་སྨྲ་བ། བཤེས་
ངོར་འཕྱ་བ། ཞལ་ཏ་པར་འཕྱ་བ། ཟས་ཅུང་ཟད་ཀྱི་ཕྱིར་ཆོས་སྟོན་ཞེས་
སྐུར་འདེབས། ལྷག་མའི་སྐུར་འདེབས། བསླབ་པ་ལ་ཁྱད་གསོད་ཀྱིས་
སྤོང་བ། ལྷག་པོ་ལེན་ཕྱིར་འབྲས་ཆན་འགེབས་པ་སྟེ་བཅུ་གཉིས། དེ་
ལྟར་རྩ་བཞི་དང་དེའི་ཆར་གཏོགས་བཅོ་ལྔ་སྟེ་བཅུ་དགུ། ཆང་། གར་
120



སྡོམ་གསུམ་དཔག་བསམ་སྙེ་མ།
སོགས་གསུམ། ཕྲེང་སོགས་གསུམ། མལ་ཆེ་མཐོ་རྣམས་སོ་སོར་བགྲངས་
བ་དང༌། །ཕྱི་དྲོའི་ཁ་ཟས། གསེར་དངུལ་ལེན་པ་རྣམས་བསྣན་པས་
སུམ་ཅུ་དང་། འོག་ནས་འབྱུང་བའི་ཉམས་པ་གསུམ་དང་བཅས་པས་
བླངས་འདས་སུམ་ཅུ་རྩ་གསུམ་མོ། །ལུང་རིགས་གཏེར་མཛོད་དུ། སྲོག་
གཅོད་གསུམ་དང་རྫུན་ལས་འབྲས་ཆན་འགེབས་པ་དོར་བའི་ལྷག་བཅུ་
གཅིག་སྟེ་བཅུ་བཞི་པོ་སྔར་ལྟར་ལས། དེའི་སྟེང་དུ་མ་བྱིན་ལེན་གྱི་ཆར་
གཏོགས་ཁང་པ། ཁང་ཆེན། རིན་པོ་ཆེའི་ཁབ་རལ་བྱེད་པ་གསུམ་དང་།
མི་ཚངས་སྤྱོད་ཀྱི་ཆར་གཏོགས་དགེ་འདུན་གྱིས་སྤངས་པའི་མཚན་མི་
མཐུན་པ་དང་ལྷན་ཅིག་ཉལ་བ་སྤོང་བ། རྩ་བ་བཞི་གའི་ཆར་གཏོགས་
གསོ་སྦྱོང་། དབྱར་གནས། དགག་དབྱེ། གནས་ སློབ་ ལ་ བསྟེན་ནས་
གནས་པ་རྣམས་ཏེ། རྩ་ལྟུང་བཞི་ཆར་གཏོགས་ཉེར་གཉིས་སུ་བཞེད་
དོ། །གཉིས་པ་ཕྱོགས་མཐུན་བསྡམ་བྱའི་ཉེས་བྱས་ནི། ཆོས་གོས་ལྷུང་
བཟེད་འཆང་བ་འབྲལ་བ་དང་། །ས་རྐོ་རིན་ཆེན་རེག་དང་མེ་ལ་རེག །
སྤངས་ནས་ཟ་དང་ཤིང་འཛེག་ཤིང་གཅོད་དང་། །བྱིན་ལེན་རྩྭ་སྔོན་ཁྲོད་
དུ་མི་གཙང་འདོར། །གསོག་འཇོག་ཟ་དང་ས་བོན་འཇོམས་པ་རྣམས། །
གནང་བས་ཉེས་མེད་བཅུ་གསུམ་མ་གཏོགས་པ། །དགེ་སློང་ཇི་བཞིན་
སྤང་བླང་མཐའ་དག་གཅིག །འཆང་བའི་ཟླར་བསྡུ་གོས་རྒྱུ་ཟླ་བར་
21



ལེགས་བཤད་རྒྱ་མཚོར་འཇུག་པའི་གྲུ་གཟིངས།
འཇོག །འབྲལ་བའི་ཟླར་བསྡུ་དགོན་པའི་འབྲལ་སྤང་བྱེད། །གསོག་
འཇོག་ཟླར་བསྡུ་གསོག་འཇོག་བྱེད་པའང་གནང༌། །ཞེས་པ་སྟེ། ཉེས་
མེད་བཅུ་གསུམ་པོ་འདི་ནི་བསྟན་བཅོས་བྱེ་བྲག་བཤད་པ་ལས། འཆང་
བ་དང་ནི་འབྲལ་བ་དང་། །དེ་བཞིན་ས་ནི་རྐོ་བ་དང༌། །རིན་ཆེན་རེག་
དང་མེ་ལ་རེག །སྤངས་ནས་ཟ་བར་བྱེད་པ་དང་། །ལྗོན་ཤིང་འཛེག་དང་
ཤིང་གཅོད་དང་། །བྱིན་ལེན་མ་བྱས་ཟ་བ་དང་། །རྩ་སྔོན་མི་གཙང་འདོར་
བ་དང༌། །དེ་བཞིན་གསོག་འཇོག་ཟ་བ་དང༌། །ས་བོན་འཇོམས་དང་
བསླབ་པའི་གཞི། །བཅུ་པོ་རྣམས་ནི་མ་གཏོགས་པ། །སོ་སོ་ཐར་པར་
བསྟན་པ་དག །བླངས་པའི་ཕྱོགས་མཐུན་ཤེས་པར་བྱ། ཞེས་གསུངས་
པའི་འཆང་བ་ལ་གཉིས་སུ་ཕྱེ་བས་ཉེས་མེད་བཅུ་གསུམ་དང་། དེའི་སྟེང་
དུ་བོད་ཀྱི་འདུལ་འཛིན་རྣམས་ཀྱིས་རུང་མཐུན་སྦྱར་བ་ལ། ཟླ་འཇོག་
གསོག་འཇོག་དགོན་པ་འབྲལ། །མ་སྨྲས་འདུན་སྒྱུར་མ་རྫོགས་ཉལ། །
ཞེས་པ་ལྟར་དྲུག་བསྣན་ནས་ཉེས་མེད་བཅུ་དགུར་འདོད་ཅིང་། འདིར་
ནི་ཟླ་འཇོག །དགོན་པའི་འབྲལ་སྤང་། གསོག་འཇོག་གི་སྤང་བ་རྣམས་
ཉེས་མེད་དུ་ཞུ་བ་ཁ་ཆེ་བ་ལས་དངོས་སུ་བཤད་ཅེས་མཁས་མཆོག་བུ་
སྟོན་རིན་པོ་ཆེ་གསུངས་པ་ལྟར་མཛད་ལ། འདུལ་འཛིན་འགའ་ཞིག །
འདུན་པ་ཕྱིར་སྒྱུར་དོར་ནས་ལས་ཀྱི་གནས་ནས་མི་སྨྲ་བར་འགྲོ་བ་དང་།
122



སྡོམ་གསུམ་དཔག་བསམ་སྙེ་མ།
དགེ་ཚུལ་ནང་དུ་ནུབ་ལྷག་ཉལ་བསྲུང་མི་དགོས་ཀྱང་ཁྱིམ་པ་དང་བསྲུང་
དགོས་པའི་ཕྱེད་དེ། དེ་ལྟར་ཉེས་མེད་ཕྱེད་དང་བཅོ་བརྒྱད་དོ། །ཞེས་
བཞེད། གང་ལྟར་ཡང་བསླབ་པའི་གཞི་བཅུ་པོ་རྣམས་ནི་མ་གཏོགས་པ།
ཞེས་སྔར་དྲངས་པ་ལྟར་གྱི་དངོས་སུ་བླངས་འདས་རྣམས་ཕམ་འདྲ་དང་
བཤགས་བྱའི་ཉེས་བྱས་ཅི་རིགས་སུ་འགྱུར་བའི་ཕྱིར་དེ་རྣམས་དང༌།
གནང་བའི་ཉེས་མེད་རྣམས་མ་གཏོགས་པའི་གཞི་དང་རྣམ་འབྱེད་ནས་
བཤད་པའི་སྤང་བླང་ཕལ་ཆེར་དགེ་སློང་ལྟར་ལས། དེ་ཐམས་ཅད་དགེ་
ཚུལ་གྱི་སྐབས་འདིར་ཕྱོགས་མཐུན་གྱི་ཉེས་བྱས་སུ་འགྱུར་ཞིང་། དེ་དག་
བཤགས་ཡུལ་ལ་མི་ལྟོས་པར་ཡིད་ཀྱིས་བསྡམས་པ་ཙམ་གྱིས་འདག་པ་
ཡིན་ཏེ། མདོ་རྩར། དེའི་ཕྱོགས་དང་མཐུན་པ་ལ་ནི་ཡིད་ཀྱིའོ། །ཞེས་
སོ༑ ༑གསུམ་པ་རབ་བྱུང་གི་དུས་སུ་བླངས་པ་ལས་འདས་པའི་ཕྱོགས་
མཐུན་ནི། ཁྱིམ་རྟགས་སློང་ཉམས་རབ་བྱུང་རྟགས་ལེན་ཉམས། །བརྙས་
པས་མཁན་པོར་ཉམས་ཏེ་ཉམས་པ་གསུམ། །སྤང་བ་དགེ་ཚུལ་སྡོམ་
པའི་བསླབ་བྱའོ། །ཞེས་པ་སྟེ། ཁྱིམ་པའི་རྟགས་སྤོང་བ། རབ་བྱུང་གི་
རྟགས་ལེན་པ། མཁན་པོར་གསོལ་བ་བཏབ་པ་རྣམས་ལས་ཉམས་པའི་
ཕྱོགས་མཐུན་གྱི་ཉེས་པའོ། །གལ་ཏེ་འདི་གསུམ་རབ་བྱུང་གི་བླངས་
འདས་དངོས་དང་ཁྱད་པར་ཡོད་དམ་མེད། མེད་ན་དགེ་ཚུལ་གྱི་བླངས་
123



ལེགས་བཤད་རྒྱ་མཚོར་འཇུག་པའི་གྲུ་གཟིངས།
，
འདས་སུ་ཇི་ལྟར་འགྱུར། ཡོད་ན་ཁྱད་པར་གང་ཡིན་ཞེ་ན། །དེའི་ཁྱད་
པར་ཡོད་ཚུལ་འདི་ཡིན་ཏེ། རབ་བྱུང་གི་སྡོམ་པས་མ་བསྡམས་པའི་རབ་
བྱུང་བར་མ་ཙམ་ཞིག་བླངས་པ་དེས་ནི་བར་མའི་དུས་ཐོབ་པའི་བླངས་
འདས་དངོས་གསུམ་པོ་དེ་བསྲུངས་པས་ཆོག་ལ། གལ་ཏེ་དེ་མ་བསྲུངས་
ན་རབ་བྱུང་གཏོང་བྱེད་ཀྱི་རྒྱུར་ཡང་གསུངས་ཏེ། བསམ་པ་ཐག་པ་ནས་
ཁྱིམ་པའི་རྟགས་ཉིན་གཅིག་ཙམ་བླངས་པས་ཀྱང་དེ་གཏོང་བའི་ཕྱིར།
མཛོད་ལས། བར་མ་ཤུགས་བླངས་བྱ་བ་དང་། །དོན་ཚེ་རྩ་བ་ཆད་པ་
ལས། །ཞེས་སོ། །དགེ་ཚུལ་གྱིས་ནི་བར་མའི་དུས་དངོས་སུ་བླངས་པ་
གསུམ་དུ་མ་ཟད། དེའི་ཕྱོགས་མཐུན་སུམ་བརྒྱ་པར་རྒྱས་པར་བཤད་པ་
རྣམས་ཀྱང་བསྲུང་དགོས་པའི་ཁྱད་པར་ཡོད་ཅིང་། ཕྱོགས་མཐུན་རྣམས་
ཀྱིས་ནི་བར་མ་གཏོང་བའང་མ་ཡིན་ཏེ། འདིར་བཤགས་བྱ་དང་བསྡམ་
བྱའི་ཉེས་བྱས་ཅི་རིགས་སུ་བཤད་པའི་ཕྱིར་རོ། །
གཉིས་པ་དགེ་སློབ་མའི་བསླབ་བྱ་ནི། དགེ་སློབ་མ་ནི་དགེ་
ཚུལ་ཐོབ་པའི་སྟེང་། །ཞེས་པས་དགེ་ཚུལ་གྱི་བསླབ་གཞི་བཅུ་ཐོབ་པའི་
སྟེང་དུ་དགེ་སློབ་མའི་སྡོམ་པ་བླངས་ནས་ལོ་གཉིས་སུ་དེའི་བསླབ་བྱ་ལ་
སློབ་པ་སྟེ། དེ་ལ་གཉིས། རྩ་བའི་ཆོས་དྲུག་དང༌། རྗེས་མཐུན་གྱི་ཆོས་
དྲུག་གོ ། དང་པོ་ནི། གཅིག་འགྲོ་ཆུར་རྐྱལ་སྐྱེས་རེག་ལྷན་ཅིག་འདུག་
124
11



སྡོམ་གསུམ་དཔག་བསམ་སྙེ་མ།
སྨན་བྱ་ཉེས་འཆབ་རྩ་བའི་ཆོས་དྲུག་གོ །ཞེས་པ་སྟེ། འདི་རྣམས་ནི་ས་
གའི་ལྷས། གཅིག་པུར་ལམ་དུ་མི་འགྲོ་ཞིང་། །ཆུ་བོའི་ཕ་རོལ་རྐྱལ་མི་
བྱ༑ ༑སྐྱེས་པ་ལ་ནི་མི་རེག་ཅིང་། །དེ་དང་ལྷན་ཅིག་འདུག་མི་བྱ། །ཁ་
ན་མ་ཐོ་མི་འཆབ་ཅིང་། གཉེན་དུ་འགྱུར་བར་མི་བྱ་སྟེ། །རྩ་བའི་ཆོས་
དྲུག་འདི་དག་ནི། །དགེ་སློབ་མ་ལ་གསུངས་པ་ཡིན། །ཞེས་སོ། །
གཉིས་པ་ནི། གསེར་བཟུང་འདོམས་སྤུ་འདྲེག་དང་ས་རྐོ་
སྤང་། །བྱིན་ལེན་མེད་དང་གསོག་འཇོག་བྱས་མི་ཟ། །རྩྭ་སྔོན་མི་གཅོད་
འདི་རྣམས་རྗེས་མཐུན་དྲུག །ཅེས་པ་སྟེ། དེ་ལས། ས་ལེ་སྤྲུམ་ནི་ལེན་
པ་དང་། །གསང་བའི་གནས་ཀྱི་སྤུ་འདྲེག་དང་། །ས་རྣམས་རྐོ་བར་བྱེད་
པ་དང༌། །རྩ་སྔོན་ལ་སོགས་གཅོད་པ་དང༌། །བྱིན་ལེན་མ་བྱས་ཟ་བ་
དང༌། །གསོག་འཇོག་བྱས་པ་ཟ་བ་ལས། །ལྡོག་པ་ཞེས་བྱ་དེ་བཞིན་
གཞན། །རྗེས་མཐུན་ཆོས་ནི་དྲུག་ཏུ་འདོད། །ཅེས་གསུངས་ཤིང༌། དེ་
དག་དགེ་སློབ་མའི་བླངས་པ་ལས་འདས་པའི་ཉེས་བྱས་ཡིན་ལ། །ཕྱོགས་
མཐུན་བསྡམ་བྱ་ནི། ཉེས་མེད་བདུན་མ་གཏོགས་པ་དགེ་སློང་མའི་བསླབ་
གཞི་གཞན་དག་ནི་འདིར་བླངས་པའི་ཕྱོགས་མཐུན་ཡིན་པས། དེ་དག་
ལས་འདས་ན་ཡིད་ཀྱིས་བསྡམ་བྱའོ། །དེ་ལ་ཉེས་མེད་བདུན་ནི། འཆང་
དང་འབྲལ་དང་མེ་རེག་དང༌། །སྤངས་པ་ཟ་དང་ས་བོན་འཇིག། །རྩ་
125



ལེགས་བཤད་རྒྱ་མཚོར་འཇུག་པའི་གྲུ་གཟིངས།
སྔོན་ཡོད་པའི་ཕྱོགས་དག་ཏུ། །མི་གཙང་འདོར་དང་ཤིང་ལ་འཛེག །
ཅེས་སོ།། གསུམ་པ་དགེ་སློང་གི་བསླབ་བྱ་ལ་གསུམ་སྟེ། གང་ཟག་
གཞན་ལ་བརྟེན་ནས་བསྲུང་པ། རང་གི་བསམ་སྦྱོར་ཕུན་སུམ་ཚོགས་
པས་བསྲུང་བ། ཇི་ལྟར་བསྲུང་བའི་བསླབ་བྱར་བཤད་པའོ།། དང་པོ་
ནི༑ དགེ་ཚུལ་དང་བསྙེན་རྫོགས་བྱས་མ་ཐག་པ་དེས། རང་ཉིད་བསྙེན་
པར་རྫོགས་ནས་ལོ་བཅུ་བར་མ་ཆད་དུ་ལོན་པ་དང་ལྔ་ཕྲུགས་དང་ལྡན་
པ་སྟེ་བརྟན་མཁས་ཀྱི་ཡོན་ཏན་གཉིས་དང་ལྡན་པ་མ་བྱུང་གི་བར་དུ་
གནས་ཀྱི་བླ་མ་ཁྱད་པར་ཅན་ལ་བསྟེན་ནས་བླང་དོར་མ་ནོར་བར་བྱེད་
པ་སྟེ། དེ་ལ་གནས་དང་གནས་པའི་མཚན་ཉིད་ནི། སུམ་བརྒྱ་པ་ལས།
ཚུལ་ཁྲིམས་ལྡན་ཞིང་འདུལ་བའི་ཆོ་ག་ཤེས། །ནད་པར་སྙིང་བརྩེ་འཁོར་
ནི་དག་པ་དང་། །ཆོས་དང་ཟང་ཟིང་ཕན་འདོགས་ཀྱིས་བརྩོན་པ། །དུས་
སུ་འདོམས་པ་དེ་དག་བླ་མར་བསྔགས། །ཞེས་པས་བརྟན་མཁས་ཕན་
འདོགས་ཀྱི་ཡོན་ཏན་དང་ལྡན་པ་གནས་ཀྱི་མཚན་ཉིད། དེ་ལས། སློབ་
དཔོན་ལ་གུས་ཚུལ་ཁྲིམས་ཡང་དག་དང་། །བསམ་གཏན་དང་ནི་འདོན་
ལ་རྟག་བརྩོན་དང་། །གྲིམས་ཤིང་དུལ་ལ་བཟོད་དང་ལྡན་པ་ནི། །སྡོམ་
བརྩོན་གནས་པའི་ཆོས་ལྡན་ཤེས་པར་བྱ། །ཞེས་གནས་པ་སློབ་མའི་མཚན་
ཉིད་དོ། །གནས་ཇི་ལྟར་བཅའ་ཚུལ་ནི། མཁན་པོ་ཡོད་ན་དེར་གྱུར་པ་
16



སྡོམ་གསུམ་དཔག་བསམ་སྙེ་མ།
ཉིད་གྱིས་གནས་ཀྱི་བླ་མར་ཡང་གྱུར་ཟིན་ཡིན་པས་གནས་གསར་དུ་འཆའ་
མི་དགོས་ཏེ། མཁན་པོ་དེ་ཉིད་གནས་ཉིད་ཡིན་ནོ། །ཞེས་གསུངས་པའི་
ཕྱིར། མཁན་པོ་མེད་ན་བླ་མར་འོས་པའི་དགེ་སློང་ཞིག་ལ་གནས་འཆའ་
བའི་ཆོ་ག་བྱས་ཏེ། ལྷན་ཅིག་གནས་ནས་ཞག་གཉིས་པའི་སྐྱ་རེངས་ཤར་
བའི་ཚེ་དེ་ཉིད་གནས་ཀྱི་སློབ་དཔོན་དུ་འགྱུར་ཞིང༌། བླ་མ་གཅིག་གི་
འཁོར་དུ་གནས་པ་དགེ་སློང་གི་ཚོགས་མང་པོ་དག་རུང་མོད། དགེ་ཚུལ་
ནི་གཅིག་ལས་བཞག་ཏུ་མི་རུང་བར་བཤད་ལ། དེ་ཡང་ནུབ་གསུམ་ལས་
ལྷག་པར་ལྷན་ཅིག་གནས་སུ་མི་རུང་བས། ལྷན་ཅིག་གནས་པ་ཞེས་ནི་
མི་བྱ་སྟེ། ཉེ་གནས་ཞེས་བྱའོ། །གནས་ཀྱི་སློབ་དཔོན་ལ་བསྟེན་ཚུལ་ནི།
གནས་པས་གནས་ལ་མ་ཞུས་པར་བྱ་བ་མི་བྱའོ། ཞེས་པས་ཉེ་འཁོར་གྱི་
མཆོད་རྟེན་ལ་ཕྱག་བྱ་བ་དང་བཤང་གཅི་འདོར་བ། ཞག་གཅིག་གནས་
གཞན་དུ་ཕྱིན་པ་ལ་སོགས་པའི་བྱ་བ་དང་དུས་ཀྱི་དམིགས་བསལ་གསུངས་
པ་རྣམས་མ་གཏོགས་བྱ་བ་ཐམས་ཅད་རང་ཉམས་སུ་མི་གཏོང་པར་དེ་
ལ་ཞུ་ཞིང༌། དེས་ཀྱང་ལེགས་པར་འདོམས་པའི་སྒོ་ནས་ཚུལ་བཞིན་དུ་
བསྟན་པ་ཡིན་ནོ། །གནས་བཅས་པ་འཇིག་པའི་རྒྱུ་ནི། གཉིས་ཀ་ལ་
ལྟོས་མེད་ཀྱི་འདུ་ཤེས་སྐྱེས་པའོ།། གཉིས་པ་ལ། བསམ་པ་དང༌། སྦྱོར་
བའོ། །དང་པོ་ནི། བླང་དོར་ལ་སྤྲོ་བའི་བརྩོན་འགྲུས་དང་། འཇུག་ལྡོག་
127



ལེགས་བཤད་རྒྱ་མཚོར་འཇུག་པའི་གྲུ་གཟིངས།
གི་གནས་ལ་གཟོབ་པ་ལྷུར་ལེན་པའི་བག་ཡོད་དང་། རང་རྒྱུད་ལ་ཉེས་
པ་བྱུང་མ་བྱུང་རྟོག་པའི་ཤེས་བཞིན་རྣམས་ལ་རྟག་ཏུ་བསྟེན་དགོས་སྟེ།
ཉེས་པ་འབྱུང་བའི་རྒྱུའི་གཙོ་བོ་ནི། མི་ཤེས་པ་དང༌། མ་གུས་པ་དང་།
བག་མེད་པ་དང་། ཉོན་མོངས་པ་མང་བ་རྣམས་ཡིན་པས། དེ་དག་རྣམ་
པར་སུན་འབྱིན་པའི་གཉེན་པོ་བསྟེན་པར་བྱ་དགོས་པའི་ཕྱིར་རོ། །
གཉིས་པ་ནི། རང་གིས་ཇི་ལྟར་ཁས་བླངས་པའི་བླང་པའི་
དོར་གྱི་གནས་རྣམས་ཤེས་པའི་ཆེད་དུ་འདུལ་བའི་སྡེ་སྣོད་ལ་ཐོས་བསམ་
ལེགས་པར་བྱ་དགོས་ཏེ། རིན་ཆེན་ཕྲེང་བ་ལས། དེ་ནས་རབ་ཏུ་བྱུང་
བ་ཡིས། །དང་པོར་བསླབ་ལ་རབ་གུས་བྱ། །སོ་སོ་ཐར་པ་འདུལ་བཅས་
བ༑ །མང་ཐོས་དོན་གཏན་དབབ་ལ་བསྒྲིམས། །ཞེས་གསུངས་པའི་ཕྱིར།
གསུམ་པ་ལ་གཉིས་ཏེ། དགག་པའི་དང་། སྒྲུབ་པའི་བསླབ་བྱའོ། དང༌
པོ་ལ། །སྤྱི་དང་། ཡན་ལག་གི་དོན་གཉིས་ལས། དང་པོ་ལའང་། བསླབ་
པ་འཆའ་བའི་རྒྱུ། བཅས་པའི་ཕན་ཡོན། ཕན་ཡོན་ཅན་གྱི་བསླབ་བྱའོ། །
དང་པོ་ནི། སྟོན་པས་གང་ལ་བརྟེན་ནས་བསླབ་པ་འཆའ་བར་མཛད་པ་
བྱུང་བ་དང་བཅས་པའི་གླེང་གཞི་རྣམས་ཏེ། ཡུལ་གང་དུ། གང་ཟག་
གང་གིས། ཉོན་མོངས་པ་ཇི་ལྟ་བུས་ཉེས་པ་གང་བྱས་པ་རྣམས་ཀྱིས་
ཤེས་པར་བྱའོ། །འོ་ན་བཅས་པ་མཛད་པ་དུས་ནམ་གྱི་ཚེ་ཡིན་ཞེ་ན། ཁ་
1as



སྡོམ་གསུམ་དཔག་བསམ་སྙེ་མ།
ཅིག་ད་ལྟར་གྱི་ཆོ་ག་དང་དུས་མཚུངས་པར་བྱུང་བ་དང་བཅས་པ་མཛད་
ཟེར་ཀྱང༌། མི་འཐད་དེ། སྟོན་པ་སངས་རྒྱས་ནས་ལོ་དྲུག་པ་ལ་འཆར་
ཀ་དར་ཆོག་གིས་རྫོགས་པར་བཤད་ཅིང་། བཅས་པ་མཛད་པ་ནི་ལོ་
བཅུ་གཉིས་འདས་ནས་ཡིན་པར་གསུངས་པའི་ཕྱིར། དེ་ལྟར་ཡང་། ས་
གའི་ལྷས། སྟོན་ཀའི་ཆུ་བཞིན་དྲི་མེད་པར། སྟོན་པའི་བསྟན་པ་བཅུ་
གཉིས་ལོར། །ལྷུང་བ་མེད་པར་ལེགས་གནས་ཏེ། །ཉོན་མོངས་སྤོང་
བར་བྱེད་པ་ཡིན། །ཞེས་སོ།། གཉིས་པ་ནི། བསླབ་པ་བཅས་པ་
ལ་ཕན་ཡོན་བཅུ་གསུངས་ཏེ། དེའི་སྡོམ་ནི། དགེ་འདུན་བསྡུ་དང་ལེགས་
པར་བསྡུ། །བདེར་གནས་གནོད་མི་འཁུར་ཚར་གཅོད། ངོ་ཚ་ཤེས་རྣམས་
བདེར་གནས་དང༌། །མ་དད་དད་དང་དད་རྣམས་འཕེལ། །འདི་ཡི་ཟག་
བསྡམ་ཕྱི་མའི་ལྡོག བསྟན་པ་ཡུན་རིང་གནས་པའོ། །ཞེས་པའི་དོན་ནི་
རྣམ་པར་བཤད་པའི་སྒོ་བསྡུ་བ་ལས། དང་པོ་ནི་མདོར་བསྟན་ནོ། །
གཉིས་པ་ནི་འདོད་པ་བསོད་ཉམས་ཀྱི་མཐའ་སྤང་བའོ།། གསུམ་པ་ནི་
ངལ་ཞིང་དུབ་པའི་མཐའ་སྤང་བའོ།། བཞི་པ་ནི་ཚུལ་འཆལ་རྣམས་ནན་
ཏུར་བྱ་བའི་ཕྱིར་རོ།། ལྔ་པ་ནི་ཚུལ་ལྡན་རྣམས་སྡིག་པའི་འགྱོད་པ་མེད་
པའི་ཕྱིར་རོ། དྲུག་པ་ནི་མ་ཞུགས་པ་རྣམས་གཞུག་པའི་ཕྱིར་རོ། །བདུན་
པ་ནི་ཞུགས་པ་རྣམས་སྨིན་པའི་ཕྱིར་རོ།། བརྒྱད་པ་ནི་ཀུན་དཀྲིས་རྣམ་
129



ལེགས་བཤད་རྒྱ་མཚོར་འཇུག་པའི་གྲུ་གཟིངས།
པར་གནོན་པ་དང་མཐུན་པའི་ཕྱིར་རོ།། དགུ་པ་ནི་ལེགས་སྨོན་གྱི་
ཚངས་སྤྱོད་རྣམས་བསལ་བའི་ཕྱིར་རོ།། བཅུ་པ་ནི་བསྟན་པ་རྒྱུན་མི་
ཆད་པར་བྱ་བའི་ཕྱིར་རོ། །ཞེས་བཤད་དོ།། གསུམ་པ་ལ།། ལྟུང་བའི་རྒྱུ།
ངོ་བོ། མཚན་ཉིད། དབྱེ་བའོ། །དང་པོ་ལ་གསུམ་སྟེ། སྡེ་ལྔའི་དངོས་
གཞི་ཇི་ལྟ་བ་བཞིན་བསྐྱེད་པའི་རྒྱུ་རྟེན་གྱི་གང་ཟག་ནི། སྡོམ་པ་གསོ་
རུང་ཡན་ཆད་དང་ལྡན་པ། སྟོན་པའི་བཅས་པ་དང་འབྲེལ་བ། ཤེས་པ་
རང་བཞིན་དུ་གནས་པ་དང་གསུམ་ཚང་བ་ཞིག་དགོས་སོ། །ཀུན་སློང་
ཐུན་མོང་པའི་རྒྱུ་ནི། འདུལ་བའི་མ་མོ་བ་སྡུ་བར། དེ་ཡི་རྒྱུ་ཡང་རྣམ་
བཞི་སྟེ། །མི་ཤེས་པ་དང་བག་མེད་དང་། །ཉོན་མོངས་མང་དང་མ་གུས་
པའོ། །ཞེས་སོ། །བྱེད་རྒྱུ་ཐུན་མོང་མ་ཡིན་པ་ནི། གཞི་གང་ལ་ལྟུང་བ་
འབྱུང་བ་གཙོ་བོའི་རྒྱུ་སྟེ། མིའམ་མིར་ཆགས་པ་ལ་དེར་འདུ་ཤེས་པ་ནི་
སྲོག་གཅོད་ཀྱི་ཕམ་པའི་བྱེད་རྒྱུ་ཡིན་པ་བཞིན་ནོ། །གཉིས་པ་ནི། སྟོན་
པས་རབ་བྱུང་གི་རྟེན་ལ་བཅས་པའི་བསླབ་པ་ལས་འདས་པའི་ལུས་ངག་
གི་ལས་ནི་ལྟུང་བའི་ངོ་བོ་སྟེ། སྤོང་བདུན་གྱི་རང་བཞིན་ཚུལ་ཁྲིམས་ཀྱི་
མི་མཐུན་ཕྱོགས་སུ་གྱུར་པའི་ལྟུང་བ་ཡིན་པའི་ཕྱིར། མཛོད་ལས། འཆལ་
བའི་ཚུལ་ཁྲིམས་མི་དགེའི་གཟུགས། །དེ་སྤོང་ཚུལ་ཁྲིམས་རྣམ་གཉིས་
སོ༑ ༑སངས་རྒྱས་ཀྱིས་ནི་བཅད་པ་ཡང་། །ཞེས་སོ། །གསུམ་པ་ནི། སོ་
i30



སྡོམ་གསུམ་དཔག་བསམ་སྙེ་མ།
ཐར་གྱི་སྡོམ་ལྡན་དུ་ཁས་འཆེ་བའི་གང་ཟག་གིས་ལུས་ངག་གི་བཅས་པ་
ལས་འདས་པའི་ཁ་ན་མ་ཐོ་བའོ། །འོ་ན་དགེ་སློང་མས་ཟླ་མོའི་ཕམ་པ་
འཆབ་པ་དང༌། གསོ་སྦྱོང་གི་དུས་སུ་ཅི་འདི་ལ་ཁྱེད་ཡོངས་སུ་དག་གམ།།
ཞེས་དྲིས་པ་ན་ལྟུང་བ་ཤེས་བཞིན་དུ་འཆབ་པ་དག་ལྟུང་བ་མ་ཡིན་པར་
ཐལ། ལུས་ངག་གི་བཅས་པ་ལས་འདས་པ་མ་ཡིན་པའི་ཕྱིར་ཞེ་ན། དེ་
དག་ལ་ལུས་ངག་གི་རིག་བྱེད་རགས་པ་མེད་ཀྱང་ཁ་འགྱུར་བ་དང་། བ་
སྤུ་གཡོ་བ་སོགས་ཀྱི་རིག་བྱེད་ཕྲ་མོ་དང་ལྡན་པའི་གཟུགས་ཡོད་པའི་
ཕྱིར་སྐྱོན་མེད་དོ། །དེས་ན། ཡིད་ཀྱི་སྡོམ་པ་ལེགས་པ་སྟེ། །ཞེས་པའང་
བླང་དོར་མི་བརྗེད་པའི་དྲན་ཤེས་ལ་ཡིད་ཀྱི་སྡོམ་པའི་མིང་གིས་བཏགས་
པ་ཙམ་དུ་ཟད་དེ། ཡིད་ཁོ་ན་ལ་ལྟུང་བ་རྣམ་པར་བཞག་པ་མེད་པའི་
ཕྱིར། ལུང་གཏམ་གྱི་གཞི་ལས། སེམས་ལས་བྱུང་བ་འབའ་ཞིག་གི་ལྟུང་
བ་མེད་དོ། །ཞེས་སོ།། བཞི་པ་ལ། ངོབོའི། ཡན་ལག་གི། རྒྱུ་འབྲས་
ཀྱི༑ སྡེ་ཚན་གྱི་སྒོ་ནས་དབྱེ་བའོ། །དང་པོ་ལ་རང་བཞིན་དང་བཅས་
པའི་ཁ་ན་མ་ཐོ་བ་གཉིས་ཏེ། སྤྱིར་བཅས་པ་མེད་པའི་རྒྱུད་ལ་འབྱུང་
བའི་མི་དགེ་བ་ལ་རང་བཞིན་གྱི་ཁ་ན་མ་ཐོ་བ་ཞེས་གྲགས་ཀྱང་འདིར་
འཆད་པའི་སྐབས་མ་ཡིན་ལ། འདིར་ལྟུང་བར་གྱུར་པའི་རང་བཞིན་གྱི་
ཁ་ན་མ་ཐོ་བའི་མཚན་ཉིད། བཅས་ལྡན་དགེ་སློང་གི་རྒྱུད་ཀྱི་བཅས་
131



ལེགས་བཤད་རྒྱ་མཚོར་འཇུག་པའི་གྲུ་གཟིངས།
འགལ་གྱི་ལྟུང་བ་གང་ཞིག །ལྟུང་བ་ཁྱོད་ཀྱི་དུས་ཀྱི་ཀུན་སློང་དེ་ཉོན་
མོངས་པ་ཅན་གྱིས་ངེས་པར་བྱེད་དགོས་པའོ། །དེ་གང་ཞིག །ལྟུང་བ་
ཁྱོད་ཀྱི་དུས་ཀྱི་ཀུན་སློང་གི་རིགས་ལ་ཉོན་མོངས་པ་ཅན་ཡང་སྲིད་ལུང་
མ་བསྟན་ཡང་སྲིད་པ་དེ་བཅས་རྐྱང་གི་མཚན་ཉིད་དོ། །དེས་ནས་བྱིན་
ལེན་གྱི་ཕམ་པ་ལྟ་བུ་རང་བཞིན་དང་འབྲེལ་པའི་བཅས་ལྟུང་དང༌། སྐྱེ་
བ་གཅོད་པའི་ལྟུང་བྱེད་ལྟ་བུ་བཅས་རྐྱང་གི་ལྟུང་བ་ཡིན་ལ། དེ་གཉིས་
འགལ་བ་མ་ཡིན་ཏེ། བསྙེན་པར་རྫོགས་པའི་རྒྱུད་ཀྱི་མ་བྱིན་ལེན་གྱི་
ཕམ་པ་དེ། རྣམ་སྨིན་སྡུག་བསྔལ་བསྐྱེད་པའི་ཆ་ནས་རང་བཞིན་དང་།
སྟོན་པའི་བཅས་འགལ་གྱི་ཆ་ནས་བཅས་ལྟུང་དུ་བཞག་པའི་ཕྱིར་རོ། །
དེ་ལ་བྱེ་བྲག་ཏུ་སྨྲ་བས་ནི། ལྟུང་བའི་ངོ་བོ་གཟུགས་ཅན་དུ་འདོད་དེ།
སོ་ཐར་གྱི་སྡོམ་པའི་འགལ་ཟླའི་ཉེས་པ་ཡིན་ན་ལུས་ངག་གི་ལས་ཡིན་
དགོསཔ་གང་ཞིག །དེ་ལ་རིག་བྱེད་ཡིན་མིན་གྱི་དབྱེ་བས་གཉིས་སུ་
འབྱེད་དོ། །ཇི་ལྟར་ན། རང་བཞིན་གྱི་ཁ་ན་མ་ཐོ་བའི་སྦྱོར་མཇུག་གི་
ལྟུང་བ་ལ་རིག་བྱེད་ཡིན་མིན་གཉིས་ཀ་ཡོད་ཅིང་། །དངོས་གཞིའི་ལྟུང་
བ་ལ་རིག་བྱེད་མ་ཡིན་པས་ཁྱབ་པ་དང་། བཅས་པའི་ཁ་ན་མ་ཐོ་བའི་
དབང་དུ་བྱས་པའི་དངོས་གཞི་ལའང་རིག་བྱེད་ཀྱི་གཟུགས་འདོད་པའི་
སྐབས་ཡོད་དེ། དགྲ་བཅོམ་པའི་རྒྱུད་ཀྱི་བཅས་ལྟུངབཞིན་ནོ། །དེ་ཡང་
132



སྡོམ་གསུམ་དཔག་བསམ་སྙེ་མ།
ལུང་གཏམ་གྱི་གཞི་ལས། དགེ་སློང་དགྲ་བཅོམ་པས་བྱེད་ན་ཉེས་པ་དེ་
ཐམས་ཅད་ཀྱང་ལུང་དུ་མ་བསྟན་པའི་སེམས་ཀྱིས་བྱེད། །ཅེས་གསུངས་
པ་ལྟར་དེ་འདྲ་དེ་ལུང་མ་བསྟན་ཡིན་པས། རིག་བྱེད་མིན་པའི་གཟུགས་
སུ་མི་འཐད་དེ། མཛོད་ལས། རྣམ་རིག་མིན་ལུང་བསྟན་མིན་མེད། །
ཅེས་གསུངས་པའི་ཕྱིར། གཉིས་པ་ཡན་ལག་གི་སྒོ་ནས་དབྱེ་ན། དངོས་
པོ་གཙོ་བོར་གྱུར་པ་དང་། འདུ་ཤེས་གཙོ་བོར་གྱུར་པ་གཉིས། དང་པོ་ནི།
མི་ཚངས་སྤྱོད་ཀྱི་ཕམ་པ་ལྟ་བུ། གཉིས་པ་ནི། རྫུན་སྨྲ་བའི་ལྟུང་
བ་ལྟ་བུའོ། གསུམ་པ་རྒྱུ་འབྲས་ཀྱི་སྒོ་ནས་ཕྱེ་ན་གསུམ་སྟེ། སྦྱོར་
བའི་སྤྱོར་བ་དང༌། སྤྱོར་བ་དང་། དངོས་གཞིའི་ལྟུང་བའོ། །དང་པོ་ནི།
བྱ་བ་དེ་རྩོམ་པའི་ཕྱིར་སེམས་བསྐྱེད་པ་དང་སྟན་ལས་ལྡང་བ་ལ་སོགས་
པ་སྟེ། ཉེས་བྱས་ཁོ་ན་ཡིན་ལ། དེ་ཡང་ཡིད་ལ་འགྱུ་བ་ཙམ་ལ་བསྡམ་
བྱ་དང༌། ལུས་ངག་ཏུ་འཐོན་ནས་བཤགས་བྱའི་ཉེས་བྱས་སོ། །གཉིས་
པ་ནི། བྱ་བ་དེ་ལ་དངོས་སུ་སྦྱོར་བར་བྱེད་པའི་ལུས་ངག་གི་ལས་ཏེ།
དབྱེ་ན། ཕམ་ལྷག་གི་སྦྱོར་བ་ནི་སྦོམ་པོ་དང་། གཞན་རྣམས་ཀྱི་སྦྱོར་བ་
ནི་ཉེས་བྱས་ཁོ་ན་ཡིན་ནོ།། གསུམ་པ་ནི། བྱ་བ་དེ་མཐར་ཐུག་
པའོ། །འཕྲོས་དོན་སྦོམ་པོ་ལ། སྤྱིར་ཡོན་ཏན་གྱི་སྒྲའི་སྦོམ་པོ་ཞེས་ཕམ་
ལྷག་ལྟ་བུ་ལྕི་བ་དང་ལྟུང་བྱེད་མན་ཆད་ལྟ་བུའི་ཉེས་པ་མང་བ་ལ་ཟེར་
133



ལེགས་བཤད་རྒྱ་མཚོར་འཇུག་པའི་གྲུ་གཟིངས།
བའི་ལུགས་ཀྱིས་སྡེ་ལྔ་ག་ལ་དེའི་མིང་གིས་བཏགས་ནས་བསྟན་པས་ན་
སྦོམ་པོ་བཏགས་པ་བ་ཡིན་ལ། འདིར་མིང་དུ་ཆགས་པའི་སྦོམ་པོ་ཞེས་
པ་སྦོམ་པོ་མཚན་ཉིད་པ་སྟེ། དབྱེ་ན། ཕམ་ལྷག་གང་རུང་གི་དངོས་གཞི་
བསྐྱེད་ངེས་པའི་སྔོན་འགྲོའི་སྦོམ་པོ་ལྟ་བུ་སྦྱོར་བའི་སྦོམ་པོ་དང་། དངོས་
གཞིའི་དུས་སུ་ཕམ་ལྷག་གང་རུང་བསྐྱེད་པར་མི་བྱེད་ཀྱང་རང་གི་ངོ་བོ་
ཕམ་ལྷག་གི་སྦྱོར་བ་དང་ཆ་འདྲ་བ་སྦྱོར་པའི་རྣམ་པའི་སློམ་པོ་སྟེ། དཔེར་
ན་མིའི་འགྲོ་བ་པ་ལ་འཆི་ངེས་ཀྱི་མཚོན་བསྣུན་ནས་གསོད་སེམས་ལོག་
པའི་སྦྱོར་པ་ལྟ་བུའོ། །ཕམ་ལྷག་གང་རུང་གི་མཐར་ཐུག་གི་རིགས་སུ་
གནས་ཀྱང་རྒྱུ་ཚོགས་འགའ་ཞིག་མ་ཚངས་པས་རང་གི་ངོ་བོ་ཕམ་ལྷག་
གི་དངོས་གཞིའི་ཆར་གཏོགས་པའི་ཉེས་པ་རྣམས་ནི་དངོས་གཞིའི་རྣམ་
པའི་སྦོམ་པོ་སྟེ། དཔེར་ན་ལྷའི་རྟེན་ཅན་གྱི་དགྲ་བཅོམ་པ་བསད་པ་དང་།
གསོད་སེམས་མེད་ཀྱང་ཞེ་སྡང་གིས་མིའི་འགྲོ་བ་པའི་ལག་པ་གཅོད་པའི་
དངོས་གཞིའི་ལྟུང་བ་ལྟ་བུའོ།། བཞི་པ་སྡེ་ཚན་གྱི་སྒོ་ནས་ཕྱེ་ན། སྡེ་
ལྔ་སྟེ། ཕམ་པ་དང༌། ལྷག་མ་དང༌། ལྟུང་བྱེད་དང༌། སོར་བཤགས་དང་།
ཉེས་བྱས་སོ། །ལྟུང་བྱེད་ལ་གཉིས་ཏེ། དངོས་པོ་དེ་སྤངས་ནས་བཤགས་
དགོས་པ་སྤང་ལྟུང་དང་། དེ་འདྲའི་ཆད་ལས་ལ་མི་ལྟོས་པ་འབའ་ཞིག་
པའོ། །དེ་ཡང་སྦོམ་པོ་ནི་ཕམ་ལྷག་གང་རུང་དང་། སྦྱོར་བའི་ཉེས་བྱས་
14



སྡོམ་གསུམ་དཔག་བསམ་སྙེ་མ།
རྣམས་ཀྱང་རང་རང་གི་སྡེ་ཚན་དེ་དང་དེར་གཏོགས་ལ། གཞི་བཅུ་བདུན་
ནས་བཤད་པའི་ཉེས་བྱས་རྣམས་ཀྱང་ཉེས་བྱས་ཀྱི་སྡེ་ཚན་ལས་གཞན་
མ་ཡིན་པས་སྡེ་ལྔའི་རིགས་སུ་མ་འདུས་པའི་ལྟུང་བ་མེད་ཅིང་དེས་ན་
ཉེས་བྱས་ཡིན་ན་སོ་ཐར་གྱི་མདོའི་སྡོམ་ཚིག་གིས་བསྡུས་པའི་ཉེས་བྱས་
ཡིན་པས་མ་ཁྱབ་པོ། །སྡེ་ཚན་ལྔ་པོའི་ཁྱད་པར་ཡང་ཀུན་སློང་གི་སྒོ་ནས་
འབྱེད་དགོས་ཏེ། དཔེར་ན་བུད་མེད་ལ་རེག་པ་ལྟ་བུ་མི་ཚངས་སྤྱོད་ཀྱི་
ཀུན་སློང་གིས་བསླངས་ན་དེའི་སྦྱོར་བ་དང་། དེས་མ་བསླངས་དགེ་འདུན་
ལྷག་མར་འགྲོ་བ་བཞིན་ཏེ། དེའི་ཆ་ནས་དེར་གཏོགས་སོ། །ཞེས་གསུངས་
པའི་ཕྱིར། ། གཉིས་པ་ཡན་ལག་གི་དོན་ལ་གཉིས་ཏེ། དགེ་
སློང་ཕའི་བསླབ་བྱ་དང་། དགེ་སློང་མའི་བསླབ་བྱ་བཤད་པའོ། །དང་པོ་
ནི༑ དགེ་སློང་ཁྲིམས་ལ་ཉིས་བརྒྱ་ལྔ་བཅུ་གསུམ། །ཞེས་པ་སྟེ། ཕམ་པ་
བཞི། ལྷག་མ་བཅུ་གསུམ། སྤང་ལྟུང་སུམ་ཅུ། འབའ་ཞིག་པ་དགུ་བཅུ།
སོར་བཤགས་བཞི། ཉེས་བྱས་བརྒྱ་དང་བཅུ་གཉིས་ཏེ། ཉིས་བརྒྱ་དང་
ལྔ་བཅུ་རྩ་གསུམ་མོ། །དང་པོ་ལ།། བསྟན་བཤད་བསྡུ་གསུམ་ལས། །
དང་པོ་ནི། སྡོམ་པའི་རྩ་བ་ཕམ་པ་བཞི་ཞེས་པ། །ཞེས་པས་བཅས་ལྡན་
དགེ་སློང་གིས་འདི་བཞི་གང་རུང་ལ་སྤྱད་ནས་སྐད་ཅིག་མ་གཅིག་བཅབས་
ཀྱང་སྡོམ་པ་ལྷག་མ་མེད་པར་གཅོད་པར་བྱེད་པས་ན་རྩ་བའི་ལྟུང་བ་སྟེ།
135
135



ལེགས་བཤད་རྒྱ་མཚོར་འཇུག་པའི་གྲུ་གཟིངས།
མི་མཐུན་ཕྱོགས་ཀྱིས། གཉེན་པོ་མཐུ་མེད་པར་བཅོམ་པའི་ཕྱིར་ཕམ་པ་
བཞི་ཞེས་བྱའོ། །མཚན་ཉིད་ནི། བསྙེན་པར་རྫོགས་པའི་རྒྱུད་ཀྱི་བཅས་
འགལ་གྱི་ལྟུང་བ་གང་ཞིག །རང་གི་དག་བྱེད་བསླབ་པ་བྱིན་ནས་སྤྱོད་
པའི་རིགས་གནས་ཕམ་པ་ཙམ་ཀྱི་མཚན་ཉིད། ཕམ་པ་གང་ཞིག །རྟེན་
དེ་ལ་རྒྱུད་གསོར་རུང་དུ་བྱས་པ་འཆབ་མེད་དང་། སོར་ཆུད་པ་མི་སྲིད་
པ་ཕམ་པ་འཆབ་བཅས་ཀྱི་མཚན་ཉིད་དོ། །གཉིས་པ་རྒྱས་བཤད་ལ་
བཞི་ལས། དང་པོ་མི་ཚངས་སྤྱོད་ཀྱི་ཕམ་པ་ནི། གཞི་ཡི་ཡན་ལག་ཆ་
ཀུན་བཟུང་འོས་པ། །སྐྱེ་གནས་ལམ་དུ་ཕོ་དབང་ལས་རུང་ནི། །བསམ་
པ་ངོ་ཚ་འཇིགས་མེད་ཆགས་སེམས་ཀྱིས། སྦྱོར་བ་དྲུད་པ་མཐར་ཐུག་
སིམ་པ་ཐོབ། །དེས་ནི་ཚངས་བར་སྤྱོད་ལས་རྣམ་པར་ཉམས། །ཞེས་
པ་སྟེ། གླེང་གཞི་སྟོན་པ་མངོན་པར་རྫོགས་པ་སངས་རྒྱས་ནས་ལོ་བཅུ་
གསུམ་པ་ལ་ཡུལ་སྤོང་བྱེད་དུ་གང་ཟག་དགེ་སློང་བཟང་བྱིན་གྱིས་ཉོན་
མོངས་པ་འདོད་ཆགས་ཀྱིས་ཉེས་པ་སྔར་གྱི་ཁྱིམ་ཐབས་ལ་མི་ཚངས་སྤྱོད་
སྤྱད་པ་ལ་བརྟེན་ནས་བཅས་པ་མཛད་དོ། །དེ་ཡང་གཞི་བསམ་སྦྱོར་བ་
མཐར་ཐུག་གི་ཡན་ལག་བཞི་ལས། གཞི་ནི་བསྟེན་བྱ་ཡུལ་འཁྲིག་
པའི་རོའི་བདེ་བ་བསྐྱེད་ནུས་ཀྱི་ཡན་ལག་དེ་ཉིད་ཚང་བ་ནི་ཡན་ལག་གི་
ཆ་ཀུན་བཟུང་བར་འོས་པ་སྟེ། ལུས་ཕྱེད་དུ་ལོངས་པ་ཡན་ཆད་ཀྱི་སྐྱེ་
136



སྡོམ་གསུམ་དཔག་བསམ་སྙེ་མ།
གནས་སུ་གཏོགས་པའི་ཁ་འམ་བཤང་ལམ་མམ་ཆུ་ལམ་གསུམ་པོ་གང་
ཡང་རུང་པ་མ་ཉམས་པ་དོན་བྱེད་ནུས་པའོ། །སྟེན་བྱེད་རུང་གི་ཕོ་དབང་
ནད་མེད་ལས་སུ་རུང་བའོ། །བསམ་པ་ངོ་ཚ་དང་འཇིགས་སྐྲག་མེད་ཅིང་
ཆགས་པར་སྦྱོར་པས་ཀུན་སློང་རེག་བདེ་ཉམས་སུ་མྱོང་འདོད་གྱིས། །
སྦྱོར་བ་བསྟེན་བྱར་སྩལ་ཞིང་དྲུད་པས། མཐར་ཐུག་ལམ་གསུམ་གྱི་
མཚམས་པས་འདས་ནས་སིམ་པ་ཐོབ་པ་སྟེ། བདེ་བ་ལུས་ཀྱིས་མྱོང་ཞིང་
ཡིད་ཀྱིས་བདག་གིར་བྱས་པའོ། །དེ་ལྟ་བུའི་ཡན་ལག་ཚང་ན་མི་ཚངས་
སྤྱོད་ཀྱི་ཕམ་པའི་དངོས་གཞིར་འགྱུར་ཏེ། ས་གའི་ལྷས། །ཁ་ཤུན་སོ་
དང་ཕགས་པ་ལས། །ནོར་བུ་འདས་ན་ཕས་ཕམ་སྟེ། །ཕྱི་རོལ་ཆར་ནི་ཅི་
རིགས་པར་། སྦོམ་པོ་འམ་དགེ་འདུན་ལྷག་མའོ། །ཞེས་སོ།། གཉིས་
པ་མ་བྱིན་ལེན་གྱི་ཕམ་པ་ནི། རྐུ་བའི་གཞི་ནི་མི་གཞན་ནོར་ཡིན་པ། །
བསམ་པ་རང་ཉིད་འཚོ་ཕྱིར་བརྐུ་སེམས་ཀྱིས། །ཡུལ་དུས་རིན་ཐང་ཚང་
བ་སྤྱོར་བས་བརྐུས། །མཐར་ཐུག་བརྐུས་སམ་བརྐུར་བཅུག་རྩད་ནས་
ཐོབ། །ཅེས་པ་སྟེ། གླེང་གཞི་རྒྱལ་པོའི་ཁབ་ཏུ་དགེ་སློང་ནོར་ཅན་གྱིས་
རང་གི་ཁང་པ་བརྩིག་པའི་ཕྱིར་མ་སྐྱེས་དགྲའི་ཤིང་བརྐུས་པ་ལ་བརྟེན་
ནས་བཅས་སོ། །ཡན་ལག་ལ་བཞི་ལས། གཞི་ནི། ཡུལ་རང་དང་ནོར་
མི་གཅིག་པའི་མིའི་འགྲོ་བ་པས་བདག་ཏུ་བཟུང་པའི་རྫས། དངོས་པོ་ཁ་
137



ལེགས་བཤད་རྒྱ་མཚོར་འཇུག་པའི་གྲུ་གཟིངས།
ཟས་དང་དུར་ཁྲོད་ཀྱི་རྫས་སོགས་དམན་པ་མ་ཡིན་པ། ཡུལ་གང་དུ་དུས་
དེར་སྦྱོར་བ་གཅིག་གི་ནང་དུ་བརྐུ་བྱ་རྐུ་བྱེད་གཉིས་ཀ་ལ་ལྟོས་པའི་རིན་
ཐང་ཚང་བ་སྟེ། དེའི་ཚད་ནི། ཀཱ་རི་ཀཱ་ལྔ་བཅུ་པ་ལས། ཀན་པ་ནའི་
བཞི་ཆ་བརྐུས། །དེ་བརྐུས་ཚུལ་ཁྲིམས་ཞིགས་པར་འགྱུར། །ཞེས་པས་
ཀན་པ་ནའི་བཞི་ཆ་རིན་ཐང་གི་ཚད་ཡིན་ལ། དེ་ཡང་རྒྱ་གར་དུ་མགྲོན་
བུ་བསྲེགས་པའི་ཐལ་བ་ལ་རྩིས་པོ་ཆེར་བྱེད་པས་མགྲོན་བུའི་རིན་ཐང་
དང་སྦྱར་ན། ཀ་ཀ་ནི་རེ་ལ་མགྲོན་བུ་ཉི་ཤུ། ཀ་ཀ་ནི་བཞི་ལ་མ་ཤ་ཀ་
གཅིག་སྟེ་མགྲོན་བུ་བརྒྱད་ཅུ། །མ་ཤ་ཀ་ཉི་ཤུ་ལ་ཀན་པ་ན་གཅིག་སྟེ་
མགྲོན་བུ་སྟོང་དྲུག་བརྒྱ་ཡིན། དེའི་བཞི་ཆ་མགྲོན་བུ་བཞི་བརྒྱའི་ཚད་མ་
ཤ་ཀ་ལྔ་རིན་ཐང་གི་ཚད་དེ། སྤྱིར་མ་ཤ་ཀ་ཇི་ཙམ་ལ་ཀན་པ་ནར་བྱེད་
པའི་ཚད་མཐའ་གཅིག་ཏུ་མ་ངེས་ཀྱང་། འདིར་མདོ་རྩ་བ་ལས་འབྲིང་
ཚད་མ་ཤ་ཀ་ལྔ་ལ་མཛད་པ་ལྟར་རོ།། དེ་གསེར་གྱི་ཐང་དུ་རྩིས་ན།ཀ་ཀ་
ནི་ཞེས་གུཉྩ་སྟེ་མ་རུ་མགོ་ནག །དེ་བཞི་ལ་མ་ཤ་ཀ་སྟེ་གསེར་སེ་བ་དོ།
དེ་ལྔ་ལ་ཀན་པ་ནའི་བཞི་ཆ་སྟེ་གསེར་སེ་བ་བཅུ་ཡིན་པས། འདིར་ནས་
ཁལ་ལྔ་ཙམ་རིན་ཐང་གི་ཚད་དུ་རིགས་ཏེ། མུ་གེ་མེད་པའི་དུས་སུ་གསེར་
སེ་བ་ཉི་ཤུ་ལ་དབུས་ཞོ་གང་དུ་བྱས་པའི་ཞོ་རེ་ལ་ནས་ཁལ་བཅུ་མ་བྱེད་
པའི་ཕྱིར། བསམ་པ་མིའི་རྫས་ལ་དེ་ཡིན་པར་འདུ་ཤེས་པའམ་ཡིད་
136



སྡོམ་གསུམ་དཔག་བསམ་སྙེ་མ།
གཉིས་ཟ་བས་ཀུན་སློང་རང་འཚོ་བའི་ཆེད་དུ་བཞུ་འདོད་ཀྱིས། སྦྱོར་བ་
རིན་ཐང་ཚང་བའི་དངོས་པོ་ལུས་ངག་གི་རིག་བྱེད་དུ་གྲུབ་པས་རྐུ་བར་
རྩོམ་པ།། མཐར་ཐུག་རང་གི་བརྐུས་སམ་གཞན་ལ་རྐུར་བཅུག་པའམ་
རྩད་པ་གང་ཡང་རུང་བས་བརྐུ་བྱའི་རྫས་བདག་པོ་དང་བྲལ་ནས་བདག་
གིར་བྱས་པའི་ཚུལ་གྱིས་ཐོབ་བློ་སྐྱེས་པའོ། །གསུམ་པ་སྲོག་གཅོད་ཀྱི་
ཕམ་པ་ནི། སྲོག་གཅོད་གཞི་ནི་མི་གཞན་མ་འཁྲུལ་བར། །བསམ་པ་
གསོད་སེམས་བསད་བྱ་དེར་ཤེས་པ། །སྦྱོར་བ་གསོད་པར་བརྩམས་
ནས་མ་བཟློག་པ། །མཐར་ཐུག་སྲོག་གི་དབང་པོ་འགགས་པ་དང༌། །
གསོད་བཅུག་ཡི་རང་བསྔགས་སོགས་རྐྱེན་བྱས་ཀྱང་། །ཞེས་པ་སྟེ།
གླེང་གཞི་ཡུལ་སྤོང་བྱེད་དུ་དགེ་སློང་མང་པོ་མི་སྡུག་པའི་ཏིང་ངེ་འཛིན་
བསྒོམས་པས་ལུས་མི་གཙང་བས་ཡིད་ཕྱུང་ནས་དགེ་སྦྱོང་སྦེད་གསོད་དུ་
བཅུག་པ་ལ་བརྟེན་ནས་བཅས་སོ། །ཡན་ལག་ལ་བཞི་ལས། གཞི་ནི་
མི་འམ་མིར་ཆགས་པ་རང་ལས་རྒྱུད་གཞན་པ། །བསད་དོ་བསམ་པ་དེ་
ཉིད་མ་འཁྲུལ་བའོ། བསམ་པ་བསད་བྱ་དེར་འདུ་ཤེས་པས་ཀུན་སློང་
གསོད་སེམས་རྒྱུན་མ་ཆད་པ། །སྦྱོར་བ་དུག་མཚོན་སོགས་ཀྱིས་གསོད་
པར་བརྩམས་པ་ལས་མ་བཟློག་པས། མཐར་ཐུག་དེའི་ཚེའམ་གཞན་གྱི་
ཚེ་གསོད་པ་པོ་རང་ཉིད་མ་ཤི་བའི་སྔ་རོལ་ཏུ་བསད་བྱའི་སྲོག་འགགས་
i39



ལེགས་བཤད་རྒྱ་མཚོར་འཇུག་པའི་གྲུ་གཟིངས།
པ་སྟེ། སུམ་བརྒྱ་པར། གང་ཞིག་རང་བཞིན་གནས་ལ་བསླབ་བཅས་
པས། །མི་གཞན་ཡིན་ལ་མིར་ནི་འདུ་ཤེས་དང༌། །བསད་པའི་བསམ་
པས་འཁྲུལ་མེད་གསོད་བྱེད་ཅིང་། །མི་ཤིས་རྨི་ལམ་མ་གཏོགས་དེས་
རླག་ འགྱུར། ཞེས་ སོ། །དེ་ཡང་ རང་ གིས་བསད་པ་ཙམ་དུ་མ་ཟད།
གཞན་གསོད་དུ་བཅུག་པ་དང་གསོད་པ་ལ་ཡི་རང་བའི་བསྔགས་པ་
བརྗོད་པ་ལ་སོགས་པས་རྐྱེན་བྱས་ཏེ་ཤི་ནའང་འདྲ་ཞིང་། དགེ་སློང་མང་
པོས་གྲོས་བྱས་ནས་གཅིག་གིས་བསད་ཀྱང་ཐམས་ཅད་ལ་ཕམ་པ་འབྱུང་
སྟེ༑ མཛོད་ལས། དམག་ལ་སོགས་པ་དོན་གཅིག་ཕྱིར། །ཐམས་ཅད་
བྱེད་པ་པོ་བཞིན་ལྡན། །ཞེས་གསུངས་པའི་ཕྱིར། བཞི་པ་རྫུན་སྨྲའི་ཕམ་
པ་ནི། རྫུན་གྱི་གཞི་ནི་སྨྲ་ཤེས་དོན་གོའི་མིར། །བསམ་པ་འདུ་ཤེས་
བསྒྱུར་ནས་བརྗོད་བློ་སྐྱེས། །སྦྱོར་བ་མངོན་ཤེས་ལ་སོགས་ཡོན་ཏན་
ཚོགས། །མེད་ཀྱང་ཡོད་ཅེས་བླ་མའི་རྫུན་སྨྲས་པ། །མཐར་ཐུག་གཞན་
ཀྱིས་རྫུན་དེ་གོ་ན་ཉམས། །ཞེས་པ་སྟེ། གླེང་གཞི་ཡུལ་ཡངས་པ་ཅན་དུ་
ཉ་པ་ལས་རབ་ཏུ་བྱུང་བའི་དགེ་སློང་ལྔ་བརྒྱས་མི་ཆོས་བླ་མའི་རྫུན་སྨྲས་
པ་ལ་བརྟེན་ནས་བཅས་སོ། །ཡན་ལག་ལ་བཞི་ལས། གཞི་ནི་གང་ལ་
སྨྲ་བའི་ཡུལ་རང་ལས་རྒྱུད་གཞན་པའི་མི་ཐ་སྙད་ལྔ་ལྡན་ཏེ། སྨྲ་ཤེས་པ།
དོན་གོ་བ། ཤེས་པ་རང་བཞིན་དུ་གནས་པ། མ་ནིང་དང་མཚན་གཉིས་
14



བ་ཤ་
སྡོམ་གསུམ་དཔག་བསམ་སྙེ་མ།
པ་མ་ཡིན་པའོ། །གང་སྨྲ་བའི་དངོས་པོ་ནི་འདོད་ཁམས་ལས་གོང་དུ་
འཕགས་པ་བསམ་གཏན་དང་པོ་ནས་སངས་རྒྱས་ཀྱི་བར་གྱི་འཇིག་རྟེན་
དང་འཇིག་རྟེན་ལས་འདས་པའི་ཡོན་ཏན་གང་རུང་སྟེ། ས་གའི་ལྷས།
འདིར་ནི་སྒྲིབ་པ་རྣམ་པ་ལྔ། །མི་རྣམས་ཀྱི་ནི་ཆོས་སུ་ཐོས། །དེ་ཟད་བླ་
མའི་ཆོས་སུ་འདོད། །ཅེས་སོ། །བསམ་པ་འདུ་ཤེས་བསྒྱུར་ནས་རྫུན་
བརྗོད་འདོད་ཀྱི་བློ་སྐྱེས་པ། སྦྱོར་བ་མངོན་ཤེས་སོགས་གཞན་ལས་ཁྱད་
པར་དུ་གྱུར་པའི་ཡོན་ཏན་གྱི་ཚོགས་མེད་ཀྱང་ཡོད་ཅེས་ངག་མཚན་ཉིད་
དྲུག་ལྡན་གྱིས་མི་ཆོས་བླ་མའི་རྫུན་མངོན་པའི་ང་རྒྱལ་མེད་པར་སྨྲ་བའམ།
གཞན་གྱིས་སྨྲས་པ་དང་དུ་ལེན་པར་རྩོམ་པའོ། ངག་མཚན་ཉིད་དྲུག་
ལྡན་ནི། ངག་ཡིན་པ། རང་གི་ཡིན་པ། བདག་ཉིད་དང་འབྲེལ་བ། མ་
ནོར་བ། གསལ་པོར་དང་། མངོན་སུམ་དུ་སྨྲ་བའོ། །མཐར་ཐུག་
གཞན་གྱིས་དེ་ལྟར་གོ་ན་ཕམ་པའོ། །གསུམ་པ་དོན་བསྡུ་བ་ནི། འདི་
བཞི་གང་སྤྱད་དགེ་སློང་དེ་ཕམ་ཕྱིར། །ཕས་ཕམ་བཞི་ཞེས་ཐམས་ཅད་
མཁྱེན་དེས་གསུངས། །ཞེས་བ་སྟེ། དེ་ལྟར་བཤད་མ་ཐག་པའི་ཆོས་བཞི་
པོ་འདི་གང་ལ་སྤྱོད་ཀྱང་རང་རང་གི་རྒྱུ་ཚོགས་སུ་བཤད་པ་ལྟར་གྱི་ཡན་
ལག་མཐའ་དག་མ་ཚང་ན་སྦོམ་པོ་དང་། ཚང་ན་ཕམ་པ་དངོས་གཞི་སྟེ།
མི་མཐུན་ཕྱོགས་ཀྱིས་གཉེན་པོ་བཅོམ་པས་དགེ་སློང་དེ་ཕམ་པར་བྱས་
141



ལེགས་བཤད་རྒྱུ་མཚོར་འཇུག་པའི་གྲུ་གཟིངས།
པའི་ཕྱིར། ཕས་ཕམ་བཞི་ཞེས་སྟོན་པ་ཐམས་ཅད་མཁྱེན་དེས་གསུངས་
ས༑ ༑དེ་ལྟར་ཡངས་སོ་སོར་ཐར་པ་ལས། དགེ་སློང་དག་གིས་དེ་དག་
ལས་ལྟུང་བ་གང་ཡང་རུང་བ་ཞིག་བྱས་ན། ཐོག་མ་ཇི་ལྟ་བར་ཕྱིས་ཀྱང་
དེ་བཞིན་དུ་ཕམ་པར་འགྱུར་བ་ཡིན་ཏེ། དགེ་སློང་རྣམས་དང་ལྷན་ཅིག་
གནས་པ་དང་ལོངས་སྤྱོད་དུ་མི་དབང་གིས་གནས་པར་མི་བྱའོ། །ཞེས་
སོ༑༑ །
གཉིས་པ་དགེ་འདུན་ལྷག་མའི་སྡེ་ལ་བསྟན་བཤད་གཉིས་
ལས། དང་པོ་ནི། དགེ་འདུན་ལྷག་མ་བཅུ་གསུམ་ཞེས་གྲགས་པ། །
ཞེས་པ་སྟེ། གསོ་བ་དགེ་འདུན་ལ་རག་ལས་ཤིང་སྡོམ་པ་རྣམ་དག་གི་
ལྷག་ལུས་པས་ན་དགེ་འདུན་ལྷག་མ་ཞེས་བྱ་སྟེ། དེའི་མཚན་ཉིད། བསྙེན་
པར་རྫོགས་པའི་རྒྱུད་ཀྱི་བཅས་འགལ་གྱི་ལྟུང་བ་གང་ཞིག །ལྷག་མའི་
མིང་གིས་ཕྱིར་བཅོས་ན་དག་ཏུ་རུང་བའོ། །དབྱེ་ན། ནང་སེམས་ཅན་ལ་
ཆགས་པ་ལྔ་དང༌། ཕྱིར་རོལ་ཡོ་བྱད་ལ་ཆགས་པ་གཉིས་ཏེ་འདོད་པ་
ལས་གྱུར་པ་བདུན་གནོད་པ་ལས་གྱུར་པ་གཉིས། བསྒོ་བ་ལས་གྱུར་པ་
བཞི་སྟེ་བཅུ་གསུམ་མོ།། གཉིས་པ་རྒྱས་བཤད་ནི། བསྒྲོད་མིན་
གནས་སུ་ཁུ་བ་འབྱིན་པ་དང་། །ཆགས་པས་བུད་མེད་ལུས་ཀྱི་ཆ་ཤས་
འཛིན། །འཁྲིག་ཚིག་རྗེན་སྨྲ་བུད་མེད་ཆགས་ཕྱིར་བཀུར། །ཕོ་མོ་ཕན་
14



སྡོམ་གསུམ་དཔག་བསམ་སྙེ་མ།
ཚུན་སྨྱན་བྱས་འདུས་ཏེ་འཕྲད། །རང་དོན་ཚད་ལྷག་ཁང་པ་ཁང་ཆེན་
བརྩིགས། བརྗོད་གཞི་མེད་དང་སྙད་ཀ་བག་ཙམ་ལ། །བརྟེན་ནས་དགེ་
སློང་སྐུར་བཏབ་དགེ་འདུན་དབྱེན། །དབྱེན་དེའི་རྗེས་ཕྱོགས་བསླབ་པ་
དང་འགལ་བ། །ཁྱིམ་སུན་འབྱིན་ཚེ་སྐྱོད་བྱེད་ལ་སྙོན་པ། །ལྟུང་བྱུང་
བསྐུལ་ཚེ་བཀའ་བློ་མི་བདེ་བའོ། །ཞེས་པ་ལྟར་བཅུ་གསུམ་ལས། དང་
པོ་འབྱིན་པའི་ལྷག་མ་ནི། འདི་ནས་བསྙེན་བཀུར་གྱི་བར་བཞིའི་གླེང་
གཞི་གཉན་ཡོད་དུ་འཆར་ཀ་ལ་བཅས་ཏེ། བགྲོད་བྱའི་ཡུལ་ལམ་གསུམ་
མིན་པའི་རང་ངམ་གཞན་གྱི་ཡན་ལག་གི་གནས་སུ་དབྱུང་འདོད་ཀྱི་བསམ་
པས་རང་གི་ནོར་བུ་རེག་ཅིང་སྩལ་པ་ལས། ཁུ་བ་གནས་ནས་འཕོས་
ཞིང་བདེ་བ་མྱོང་བའོ། །གཉིས་པ་འཛིན་པའི་ལྷག་མ་ནི། ཡུལ་ལུས་
བསྟེན་རུང་གི་བུད་མེད་ལ་ཆགས་སེམས་ཀྱིས་རེག་པར་འདོད་པས།
དེའི་ལུས་དངོས་སམ་སྐྲ་སོགས་ཆ་ཤས་ལ་བར་དུ་ཆོད་པ་མེད་པར་རེག་
པ་ལས་བྱུང་བའི་བདེ་བ་མྱོང་བའོ། །གསུམ་པ་འཁྲིག་ཚིག་ནི། ཡུལ་བརྡ་
འཕྲོད་པའི་བུད་མེད་བརྟེན་རུང་ལ་ཆགས་སེམས་ཀྱིས་ཡུལ་དུས་དེར་
འཁྲིག་པའི་དངོས་མིང་དུ་གྲགས་པའི་ཚིག་རྗེན་པར་སྨྲས་པ་ཡུལ་དེས་
གོ་བའོ། །བཞི་པ་བསྙེན་བཀུར་བསྔགས་པ་ནི། ཡུལ་བུད་མེད་ལ་ཆགས་
སེམས་ཀྱིས་འཁྲིག་པ་དོན་དུ་གཉེར་ཕྱིར་བདག་ལྟ་བུའི་དགེ་སློང་ལ་འཁྲིག་
14.



ལེགས་བཤད་རྒྱ་མཚོར་འཇུག་པའི་གྲུ་གཟིངས།
པས་བསྙེན་བཀུར་ན་བསྙེན་བཀུར་རྣམས་ཀྱི་ནང་ནས་མཆོག་གོ །ཞེས་
རང་གིས་སྨྲས་སམ་ཡུལ་གྱིས་སྨྲས་པ་དང་དུ་བླངས་ཀྱང་རུང་སྟེ། གོ་
ཡུལ་དེ་ལ་བརྡ་འཕྲོད་པའོ། །ལྔ་པ་སྨྱན་བྱེད་པ་ནི། མཉན་ཡོད་དུ་དྲུག་
སྡེ་ལ་བཅས་ཏེ། སྤྲད་བྱ་རང་ལས་གཞན་པའི་ཕོ་མོ་སྤྱད་དུ་རུང་བ་ཕན་
ཚུན་སྦྱོར་འདོད་ཀྱིས་རང་ངམ་བསྐོས་པས་འཕྲིན་གསུམ་གྱི་སྒོ་ནས་སྨྱན་
བྱས་པས་དེ་གཉིས་འདུས་དེ་དབང་པོ་འཕྲད་པའོ། །དྲུག་པ་ཁང་པའི་
ལྷག་མ་ནི། འདི་དང་ཁང་ཆེན་གཉིས་སྟོན་པ་ཀོ་ཤམྦྷིར་བཞུགས་པའི་ཚེ་
དྲུག་སྡེ་ལ་བཅས། དེ་ཡང་གཞི་སྲོག་ཆགས་མང་ཞིང་རྩོད་པ་ཅན་དང་
འཇིག་རྐྱེན་ཡོད་པས་མི་རུང་བའི་སར་གཞན་ལ་འབད་པས་བཙལ་བའི་
ཡོ་བྱད་ཀྱིས་དགེ་འདུན་ལས་གནང་བ་མ་ཐོབ་པར་རངདོན་དུ་ཁང་པ་
རྩིག་འདོད་ཀྱིས་སྲིད་དུ་མིའི་ཁྲུ་བཅོ་བརྒྱད་དང། ཞིང་དུ་ཁྲུ་ཕྱེད་དང་བཅུ་
གཅིག་གི་ཚད་ལས་ལྷག་པའི་ཁང་པ་རང་ངམ་གཞན་ལ་བསྐོས་ཀྱང་རུང་
སྟེ༑ རྩིག་པས་ཀུན་ནས་བསྐོར་ཞིང་ཐོག་ཕུབ་ཟིན་པའོ། །བདུན་པ་ཁང་
ཆེན་ནི། གང་ཟག་བཞིར་ལོངས་པ་ཡན་ཆད་ཀྱི་དོན་དུ་བརྩིག་པ་སྟེ།
འདི་ལ་བཙལ་བ་དང་ཚད་ལྷག་ཡན་ལག་ཏུ་མི་དགོས་ཤིང་། གཞན་
ཐམས་ཅད་སྔར་དང་འདྲ་བའོ། །བརྒྱུད་པ་གཞི་མེད་ཀྱི་སྐུར་འདེབས་ནི།
འདི་དང་བག་ཙམ་གྱི་སྐུར་འདེབས་གཉིས་རྒྱལ་པོའི་ཁབ་ཏུ་མཛའ་བོ་
144



སྡོམ་གསུམ་དཔག་བསམ་སྙེ་མ།
དང་ས་ལས་སྐྱེས་ལ་བཅས། ཡུལ་དགེ་སློང་གཞན་ལ་བརྗོད་པའི་གཞི་
མཐོང་ཐོས་དོགས་གསུམ་མེད་པར་ཕམ་བཞི་གང་རུང་གི་སྒོ་ནས་སྐུར་
འདེབས་ཀྱི་ཚིག་གསལ་པོར་སྨྲས་པ་ཡུལ་གྱིས་གོ་བའོ། །དགུ་པ་བག་
ཙམ་གྱི་སྐུར་འདེབས་ནི། ཡུལ་དགེ་སློང་གཞན་ལ་གླེང་བའི་སྙད་ཀ་བག་
ཙམ་ཡོད་པ་ལ་བརྟེན་ནས་ཚིགས་ཟུར་ཀྱི་ཤུགས་ཀྱིས་ཕམ་པའི་སྒོ་ནས་
སྐུར་པ་བཏབ་ཅིང་གོ་བའོ། །བཅུ་པ་དགེ་འདུན་གྱི་དབྱེན་ནི། རྒྱལ་པོའི་
ཁབ་ཏུ་ལྷས་སྦྱིན་ལ་བཅས་ཏེ། མཚམས་ནང་གཅིག་ཏུ་བཅས་ལྡན་དགེ་
སློང་གིས་རང་མི་ཐེ་བའི་དབྱེ་བྱ་དགེ་འདུན་དུ་ལོངས་པ་གཉིས་ཆོས་མིན་
གྱི་ལྟ་བས་ཕན་ཚུན་འབྱེད་པ་ལ་བཟློག་བྱེད་ལྔས་བཟློག་ཀྱང་དེའི་ཐ་མ་
བརྗོད་པ་ གསུམ་ པའི་ མཐའ་ལ་ མ་བཏང་བའོ། །བཟློག་བྱེད་ལྔ་ནི།
གཞམས་བསྒོ་དང༌། དགེ་འདུན་གྱི་གསོལ་བ་དང༌། བརྗོད་པའི་ལས་
གསུམ་མོ། །དེ་ལས་ལྟུང་བ་བསྐྱེད་ཚུལ་ནི། དང་པོ་བཞིའི་མཐར་སྦོམ་
པོ་རེ་རེ་དང་། བརྗོད་པ་གསུམ་པའི་མཐར་མི་གཏོང་ན་ལྷག་མའི་དངོས་
གཞི་སྟེ། འོག་མ་གསུམ་ལའང་འགྲེའོ། །འདིར་དབྱེན་གྱི་ལྷག་མ་དང་།
དེའི་མཚམས་མེད་ལ་ཁྱད་པར་ཡོད་དམ་མེད་ཅན། ཡོད་དེ། མཚམས་
མེད་ལ་དགེ་འདུན་བྱེ་བ་ཞིག་ངེས་པར་དགོས་ཤིང་། འབྱེད་པ་པོའང་
དགེ་སློང་དུ་ངེས་ལ། ལྷག་མ་ལ་ནི་དགེ་འདུན་ཕྱེ་བར་མ་ནུས་ཀྱང་། དེའི་
145



ལེགས་བཤད་རྒྱ་མཚོར་འཇུག་པའི་གྲུ་གཟིངས། །
སྦྱོར་བར་ཞུགས་པ་ལ་བཟློག་བྱེད་ལྔའི་མཐར་མ་བཏང་བ་ཉིད་ཀྱིས་
ཆོག་ཅིང་། འབྱེད་པ་པོའང་དགེ་སློང་ཉིད་དུ་མ་ངེས་ཏེ། དགེ་སློང་མ་
ལའང་དབྱེན་གྱི་ལྷག་མ་འབྱུང་བའི་ཕྱིར་རོ། །བཅུ་གཅིག་པ་དབྱེན་དེའི་
རྗེས་སུ་ཕྱོགས་པ་ནི། རྒྱལ་པོའི་ཁབ་ཏུ་ལྷས་སྦྱིན་གྱི་གྲོགས་བྱེད་པའི་
དགེ་སློང་ཀོ་ཀ་ལི་ཀ་སོགས་བཞི་ལ་བཅས་ཏེ། དགེ་སློང་གང་དགེ་འདུན་
གྱི་དབྱེན་ལ་ཞུགས་པའི་དགེ་སློང་དེའི་གྲོགས་བྱེད་འདོད་ཀྱིས་རྗེས་སུ་
ཞུགས་ཤིང་བཟློག་བྱེད་ལྔའི་མཐའ་ལ་མ་བཏང་པའོ། །བཅུ་གཉིས་པ་
ཁྱིམ་སུན་འབྱིན་པ་ནི། མཉན་ཡོད་དུ་ནབས་སོ་དང་འགྲོ་མགྱོགས་ལ་
བཅས་ཏེ། བུད་མེད་དང་ལྷན་ཅིག་རྩེད་འཇོ་དང་བཟའ་བཏུང་ལ་སྤྱོད་
པ་སོགས་བསླབ་པ་དང་འགལ་པའི་ངན་སྤྱོད་ཀྱིས་ཁྱིམ་པའི་སེམས་
སུན་ཕྱུངས་ཏེ་མ་དད་པར་བྱེད་པ་པོའི་དགེ་སློང་གང་དགེ་འདུན་གྱིས་
བསྐྲད་པ་ན། སྤྲོད་བྱེད་དགེ་འདུན་ལ་འགྲོ་མིན་བཞིའི་སྙོན་ཚིག་གིས་
སྐུར་འདེབས་ལ་ཞུགས་ཤིང་བཟློག་བྱེད་ལྔའི་མཐར་མི་བཏང་བའོ། །
བཅུ་གསུམ་པ་བཀའ་བློ་མི་བདེ་བ་ནི། ཀོ་ཤམྦྷིར་འདུན་པ་ལ་བཅས་ཏེ།
ལྟུང་བ་བྱུང་བར་གླེང་དྲན་བྱས་ལ་ཆགས་པའི་དགེ་སློང་ལ་ལྷག་པའི་ཚུལ་
ཁྲིམས་ཀྱི་དབང་དུ་བྱས་ཏེ་དགེ་འདུན་གྱིས་ཕྱིར་བཅོས་བྱ་པར་བསྐུལ་
པ་ན། ཁྱེད་ཅག་དགེ་ཡང་རུང་སྡིག་ཀྱང་རུང་ཁོ་བོ་ལ་ཅི་ཡང་མ་སྨྲ་ཞིག་
146



སྡོམ་གསུམ་དཔག་བསམ་སྙེ་མ།
ཅེས་བཀའ་བློ་མི་བདེ་བའི་གཞིར་ཞུགས་པ་ཉིད་བཟློག་བྱེད་ལྔ་པའི་
མཐའ་ལ་མ་བཏང་བའོ། །འཕྲོས་དོན་རྩ་བའི་མདོར།དབེན་པ་སྐྱབས་
ཡོད་འདུག་ པའོ། །ཞེས་མ་ངེས་པ་གཉིས་གསུངས་ཏེ། ཁྲིམས་ གྲོགས་
མེད་པའི་དབེན་པ་སྒྲིབ་བྱེད་ཀྱི་སྐྱབས་ཡོད་པའི་གནས་སུ་དགེ་སློང་དང་
བུད་མེད་ལྷན་ཅིག་ཏུ་འདུག་པའི་ཚེ། གནས་དེ་མི་ཚངས་སྤྱོད་བྱར་རུང་
མི་རུང་གི་ཁྱད་པར་ལས། དགེ་སློང་དེ་ལ་ཕམ་ལྷག་ལྟུང་བྱེད་གསུམ་
གང་རུང་ངམ། ལྷག་མ་དང་ལྟུང་བྱེད་གཉིས་གང་བྱུང་མ་ངེས་པའམ་
དངོས་པོ་ལ་མཐའ་གང་དུ་འགྱུར་མ་ངེས་པའོ། །མ་ངེས་པ་གཉིས་གཞུང་
འདིར་ཚིག་ཟིན་ལ་མི་འབྱུང་བ་ནི། གནས་དེར་འདུག་ཙམ་ལྟུང་བྱེད་
དང་། དེའི་འབྲས་བུར་གྱུར་པ་ཕམ་ལྷག་གང་རུང་གི་ནང་དུ་འདུས་པས་
ལོགས་སུ་མ་གསུངས་སོ། །
གསུམ་པ་སྤང་བ་ལྟུང་བྱེད་ཀྱི་སྡེ་ལ་བསྟན་བཤད་གཉིས་
ལས། དང་པོ་ནི། སྤང་བ་ལྟུང་བྱེད་སུམ་ཅུའི་སྡེ་བཤད་པ། །ཞེས་པ་སྟེ།
གང་ལ་ལྟུང་བ་བྱུང་བའི་དངོས་པོ་དེ་སྤངས་པའི་སྒོ་ནས་ཕྱིར་བཅོས་
དགོས་ཤིང་། མ་བཅོས་ན་རྣམ་སྨིན་ངན་སོང་དུ་ལྟུང་བར་བྱེད་པས་ན་
སྤང་ལྟུང་ཞེས་བྱ་སྟེ། དེའི་མཚན་ཉིད་ནི། བསྙེན་པར་རྫོགས་པའི་རྒྱུད་
ཀྱི་བཅས་འགལ་གྱི་ལྟུང་བ་གང་ཞིག །སྤང་བ་ལྟུང་བྱེད་ཀྱི་མིང་གིས་
1.



ལེགས་བཤད་རྒྱ་མཚོར་འཇུག་པའི་གྲུ་གཟིངས།
ཕྱིར་བཅོས་ན་དག་ཏུ་རུང་བའོ། །དབྱེ་ན། གོས་ཀྱི་སྡེ།སྟན་སོགས་ཀྱི་སྡེ།
ལྷུང་བཟེད་སོགས་ཀྱི་སྡེ་གསུམ་རེ་རེ་ལ་བཅུ་བཅུ་སྟེ། སྤང་ལྟུང་སུམ་
ཅུའོ།། གཉིས་པ་རྒྱས་བཤད་ལ། བཅུ་ཚན་གསུམ་ལས། དང་པོ་
ནི། རང་གི་གོས་ལྷག་ཞག་བཅུ་འདས་པར་འཆང་། །ཆོས་གོས་དང་བྲལ་
ཞག་གཅིག་ལོན་པ་དང་། །གོས་རྒྱུ་ཟླ་གཅིག་འཇོག་དང་དགེ་སློང་མར།།
ཆོས་གོས་འཁྲུར་འཇུག་དེ་ལས་གོས་རྒྱུ་ལེན་། །ཉེ་མིན་ཁྱིམ་པར་གོས་
རྒྱུ་སློང་པ་དང་། །སྟེར་ན་སྟོད་གཡོགས་སྨད་གཡོགས་ལྷག་པོར་ལེན། །
རང་ལ་སྟེར་བསམ་ཆོས་གོས་གནས་དཔགས་པ། །རིན་དང་ཁྲུ་ཚད་ཀྱིས་
སློང་རྟག་དྲན་སློང༌། །གོས་རིན་རིན་ཆེན་བསྐུར་བ་ལེན་རྣམས་སོ། །
ཞེས་པ་ལྟར་བཅུ་ལས། དང་པོ་འཆང་བའི་སྤང་བ་ནི། འཆང་འབྲལ་
འཇོག་གསུམ་མཉན་ཡོད་དུ་དགེ་སློང་མང་པོ་ལ་བཅས། དེ་ཡང་སྲ་བརྐྱང་
མ་བཏིང་བའི་གང་ཟག་གིས། །རང་ལ་དབང་ཞིང་བདག་ཏུ་བཟུང་བའི་
གོས་ལྷག་པོ། ཚད་འཁོར་གསུམ་ཁེབས་པའི་མཐའི་ཚད་དུ་ལོངས་པའམ།
གལ་ཏེ་བྱིན་གྱིས་བརླབ་རུང་གི་ཆོས་གོས་རྣམ་གསུམ་ཡོད་པ་དང་། མེད་
ཀྱང་ཆོས་གོས་ཀྱི་ཁ་བསྐང་བའི་རེ་བ་མེད་ན་ཁྲུ་གང་གི་ཚད་དུ་ལོངས་པ།
རང་མིང་ངམ་རྣམ་བརྟགས་གང་རུང་གིས་བྱིན་གྱིས་མ་བརླབ་པའམ་
བརླབས་ཀྱང་ཤན་དང་རྗེས་སུ་འབྲེལ་བས། རང་སྟོབས་སམ་ཤན་སྟོབས་
148
146



སྡོམ་གསུམ་དཔག་བསམ་སྙེ་མ།
གང་རུང་གིས་ཞག་བཅུ་འདས་ནས་བཅུ་གཅིག་པའི་སྐྱ་རེངས་དང་པོ་
ཤར་བའོ། །འདི་ལ་གོས་ལྷག་པོ་ལྟ་ཅི་སྨོས། རང་དབང་ཞིང་གནས་
སྐབས་དབང་བྱར་ཡོད་པའི་གོས་རྙེད་ནས་ཞག་བཅུའི་ནང་དུ། གོས་བྱིན་
བརླབས་ཅན་སྔར་མེད་ན་འཚོ་བའི་ཡོ་བྱད་བཅུ་གསུམ་པོ་གང་རུང་དུ་
རང་མིང་གིས་བྱིན་གྱིས་རློབ་ཅིང་། གལ་ཏེ་བྱིན་བརླབས་ཅན་སྔ་མ་ཡོད་
ན༑ ཕྱིས་རྙེད་པ་དེ་ཞེ་ཐག་པ་ནས་གཞན་ལ་བསྔོ་བ་དང་། ལྷག་པོའམ་
མཁོ་བའི་ཡོ་བྱད་དུ་རྣམ་བརྟགས་ཀྱིས་བྱིན་གྱིས་བརླབ་པ་གང་རུང་བྱ་
དགོས་པ་ཡིན་ནོ། །འོ་ན་སྤང་པ་བསྐྱེད་པ་ལ་བྱིན་གྱིས་མ་བརླབས་པའི་
གོས་དེས་རང་སྟོབས་ཉིད་ཀྱིས་ཞག་བཅུ་འདས་དགོས་སམ་སྙམ་ན་མི་
དགོས་ཏེ། བྱིན་གྱིས་མ་བརླབས་པའི་གོས་སྔ་མས་ཞག་གཅིག་ནས་
དགུའི་བར་གང་རུང་ལོན་ལ། དེའི་རྗེས་སུ་གོས་གཉིས་པ་ཞིག་རྙེད་ན།།
དེ་ཉིད་ཀྱི་ཉིན་པར་སྔ་མའི་ཞག་ཤན་ཕྱི་མ་ལ་འབྱུང་བས། སྔ་མས་ཞག་
གང་ལོན་དེ་ཕྱི་མས་ཀྱང་ལོན་པར་འཇོག་དགོས་པའི་ཕྱིར་ཏེ། འདི་ལ་
གཞན་ཡོད་ན་བྱིན་གྱིས་མ་བརླབས་པ་དེའི་ཤན་ཚུན་ཆད་ནས་སོ། །ཞེས་
གསུངས་པའི་ཕྱིར། བྱིན་གྱིས་བརླབས་པ་ཙམ་གྱིས་ཉེས་པ་དེ་ཁེགས་
སམ་ཞེ་ན། སྔ་ཕྱི་གཉིས་ཀ་བརླབས་པའམ་ཤན་མ་འདྲེས་གོང་དུ་སྔ་མ་
དེ་བརླབས་ན་ཁེགས་མོད། སྔ་མ་བྱིན་གྱིས་མ་བརླབས་ན་ཕྱི་མ་བརླབས་
149



ལེགས་བཤད་རྒྱ་མཚོར་འཇུག་པའི་གྲུ་གཟིངས།
ཀྱང་སྔ་མའི་ཤན་སྟོབས་ཀྱིས་དེའི་ཉེས་པ་མི་ཁེགས་ཏེ། འབྲེལ་ཀྱང་རྗེས་
སུ་ཞུགས་པ་དང་བཅས་པ་ལ་འོ། །ཞེས་སོ། །སྔ་མ་བརླབས་བས་རྟིང་
མ་ལ་ཤན་མི་འབྱུང་ནའང་། དེས་རྙིང་མ་བྱིན་གྱིས་བརླབས་པའི་གོ་མི་
ཆོད་དེ། རྙིང་མས་ཞག་བཅུ་ལོན་པའི་ཚེ་རང་སྟོབས་ཀྱིས་ལྟུང་བ་བསྐྱེད་པ་
ཡིན་ནོ། །སྤྱིར་ཤན་གྱི་རྣམ་གྲངས་ལ་བཞི་སྟེ། གོས་ཀྱི། ལྟུང་བཟེད་ཀྱི།
སྨན་གྱི། ལྟུང་བའི་ཤན་ནོ། །དང་པོ་ལ། ཞག་བཅུ་པའི་དང་། ཟླ་འཇོག་
གི་ཤན་གཉིས་ཡོད། དེ་གཉིས་སྤྱིར་བཏང་ལ་བརྡེག་བྱ་རྡེག་བྱེད་དུ་མི་
རུང་མོད། དམིགས་གསལ་ལ་མུ་བཞི་ཡོད་དེ། སྔར་རྙེད་པའི་ཟླ་འཇོག་
གི་གོས་ཏེ། ཕྱིས་ཆོས་གོས་ཡོངས་རྫོགས་རྙེད་པའི་སྟོབས་ཀྱིས་ཞག་བཅུ་
པའི་གོས་སུ་རིགས་ལོག་ཅིང་། གོས་ཕྱི་མ་དེ་སྔ་མའི་ཕྱི་དྲོ་དེ་ཀ་རྙེད་པ་
ཡིན་ན་ཤན་མི་འབྱུང་ལ། །ཞག་ཕྱི་མ་རྣམས་ལ་རྙེད་ན་ཤན་ཀྱང་འབྱུང་
བ་དང་། ཡང་གོས་སྔ་རྟིང་གཉིས་ཀ་ཟླ་བར་བཞག་ཏུ་རུང་པའི་གོས་ཡིན་
ན་རིགས་མ་ལོག་མོད། རྟིང་མ་རྙེད་པའི་གོས་དེ་ཞག་ཕྱི་མའམ་ཞག་དེ་
ཀའི་ནང་དུ་རྙེད་པའི་ཁྱད་པར་ལས་ཤན་འབྱུང་མི་འབྱུང་སྟེ། དེ་ལྟར་མུ་
བཞིའོ། །དེས་ན་གོས་དང་ལྷུང་བཟེད་ཀྱི་ཤན་ནི། རྡེག་བྱེད་བྱིན་གྱིས་
མ་བརླབས་པ་ཉིད་ཀྱིས། བརྡེག་བྱ་རང་དང་དུས་མཉམ་པའམ་རྙིང་ལ་
རྙེད་པའི་གོས་དང་ལྷུང་བཟེད་བྱིན་གྱིས་བརླབས་མ་བརླབས་གང་ཡིན་ཀྱང་
150



སྡོམ་གསུམ་དཔག་བསམ་སྙེ་མ།
འདྲ་སྟེ་ཤན་འཇུག་ པ་ཡིན་ནོ། །སྨན་གྱི་ཤན་ནི། རྡེག་བྱེད་བྱིན་གྱིས་
བརླབས་པ་ཉིད་ཀྱིས། བརྡེག་བྱ་བྱིན་གྱིས་བརླབས་པ་དང་མ་བརླབས་
པ་གཞན་ལ་ཤན་རྡེག་པ་ཡིན་ཅིང་། དེ་ཡང་སྔ་དྲོ་ཐུན་ཚོད་དུ་རུང་བའི་
སྨན་གཉིས་དང༌། ཞག་དང་པོ་ལ་ཞག་བདུན་པའི་སྨན་བུ་རམ་ལྟ་བུ་
གཉིས་རྙེད་པ་ལས། སྨན་གཅིག་བྱིན་གྱིས་བརླབས། །གཅིག་མ་བརླབས་
པར་བཞག་པ་ན། ཐུན་ཚོད་ཀྱི་མཐའ་དང་ཞག་བདུན་པ་འདས་ནས་བརྒྱད་
པའི་སྐྱ་རེངས་ཤར་བའི་ཚེ་བྱིན་གྱིས་བརླབས་པས་རང་སྟོབས་དང༌། མ་
བརླབས་པས་ཤན་སྟོབས་ཀྱི་གསོག་འཇོག་གི་སྤང་བ་བསྐྱེད་ལ། ཡང་
དུས་མི་མཉམ་པའི་དབང་དུ་བྱས་ན། ཐུན་ཚོད་ཀྱི་སྨན་སྔ་དྲོ་རྙེད་པ་དང་།
ཚེས་གཅིག་ལྟ་བུ་བུ་རམ་གྱི་སྨན་རྙེད་པ་བྱིན་གྱིས་བརླབས་ནས་བཞག། །
ཕྱི་དྲོ་ཐུན་ཚོད་ཀྱི་སྨན་གཉིས་པ་དང་། ཞག་གཉིས་ནས་བདུན་གྱི་བར་
བུ་རམ་གྱི་སྨན་གཉིས་པ་རྙེད་པ་བྱིན་གྱིས་བརླབས་སམ་མ་བརླབས་
ཀྱང་འདྲ་སྟེ། རང་རང་གི་དུས་འདས་པའི་ཚེ་སྔ་མས་རང་སྟོབས་དང་ཕྱི་
མས་ཤན་སྟོབས་ཀྱིས་སྤང་ལྟུང་བསྐྱེད་ཅིང་། ཁྱད་པར་ཞག་བདུན་པའི་
སྨན་ཤན་ནི་བུ་རམ་གྱིས་བུ་རམ་ལ་རྡེག་པ་ལྟ་བུ་སྨན་སྔ་ཕྱི་རིགས་མཐུན་
པ་དགོས་ཏེ། ཞག་བདུན་པ་ནི་རིགས་མཐུན་པ་ལའོ། །ཞེས་གསུངས་པའི་
ཕྱིར། གཞན་རྣམས་ལ་ནི་བཅས་པ་རིགས་འདྲ་བས་ཆོག་གི་རྫས་སྔ་ཕྱི་
151
15



ལེགས་བཤད་རྒྱུ་མཚོར་འཇུག་པའི་གྲུ་གཟིངས།
རིགས་མཐུན་པ་མི་དགོས་ཤིང་། འཚོ་བཅངས་ཀྱི་སྨན་ནི་ཇི་སྲིད་འཚོའི་
བར་དུ་གནང་པས་ཤན་མི་འབྱུང་ངོ་། །ལྟུང་བའི་ཤན་ནི། སྤང་ལྟུང་སུམ་
ཅུ་ལས་གང་རུང་བྱུང་བ་ཕྱིར་བཅོས་མ་བྱས་པའི་བར་ལ་གོས་སོགས་འཚོ་
བའི་ཡོ་བྱད་གང་རྙེད་ཀྱང་རུང་སྟེ། ལྟུང་བ་སྔ་མ་དེ་ཕྱིར་བཅོས་བྱེད་པའི་
ཚེ་དེའི་རྒྱུར་གྱུར་པའི་རྫས་དེ་ཉིད་དུ་མ་ཟད། ཡོ་བྱད་རྟིང་མ་དེ་རྣམས་
ཀྱང་སྔ་མའི་ཤན་གྱིས་སྤོང་དགོས་པ་ཡིན་ཏེ། ལྟུང་བ་དེ་ཡོད་ན་ཡོ་བྱད་
ཙམ་བདག་གིར་བྱས་པ་ལ་སྲུང་བ་ཉིད་དོ། །ཞེས་སོ། །འཆང་འབྲལ་
འཇོག་གསུམ་གྱི་ཉེས་པ་འདི་ནི། སྲ་བརྐྱང་བཏིང་ཆགས་ཀྱི་གང་ཟག་ལ་
མི་འབྱུང་སྟེ། དེ་ལ་དེ་གསུམ་བག་ཡངས་ཀྱི་ཚུལ་ཏུ་གནང་བའི་ཕྱིར་རོ།།
གཉིས་པ་འབྲལ་བའི་སྤང་བ་ནི། སྣམ་སྦྱར་ལ་འབྲལ་བའི་
གནང་བ་མ་ཐོབ་ཅིང་སྲ་བརྐྱང་མ་བཏིང་པའི་གང་ཟག་གིས་འཇིགས་
བཅས་ཀྱི་དགོན་པ་ལས་གཞན་དུ་བྱིན་གྱིས་བརླབས་པའི་ཆོས་གོས་
གསུམ་པོ་ཐམས་ཅད་དམ་གང་རུང་བཞག་པའི་གནས་ཉེ་འཁོར་དང་བཅས་
པ་ལས་ཞག་གཅིག་བྲལ་ནས་ཞག་ཕྱི་མའི་སྐྱ་རེངས་ཤར་བའོ།།
གསུམ་པ་ཟླ་འཇོག་གི་སྤང་བ་ནི། སྲ་བརྐྱང་མ་བཏིང་ཞིང་ཆོས་གོས་
གསུམ་གང་རུང་མེད་པའི་གང་ཟག་གིས་ཁ་བསྐང་བའི་རེ་བ་དང་བཅས་
པའི་ཆོས་གོས་ཀྱི་རྒྱུ་ཁྲུ་གང་གི་ཚད་དུ་ལོངས་ཤིང་འཁོར་གསུམ་མི་ཁེབས་
15，



སྡོམ་གསུམ་དཔག་བསམ་སྙེ་མ།
པ། བྱིན་གྱིས་མ་བརླབས་པའམ། བརླབས་ཀྱང་ཤན་དང་རྗེས་སུ་འབྲེལ་
བས། རང་སྟོབས་སམ་ཤན་སྟོབས་གང་རུང་གིས་ཞག་སུམ་ཅུ་འདས་
ནས་སོ་གཅིག་པའི་སྐྱ་རེངས་ཤར་བའོ།། བཞི་པ་འཁྲུར་འཇུག་པའི་
སྤང་བ་ནི། མཉན་ཡོད་དུ་འཆར་ཀ་ལ་བཅས་ཏེ། བདུན་བརྒྱུད་ཚུན་ཆད་
ཀྱི་ཉེ་དུ་མ་ཡིན་པའི་དགེ་སློང་མ་ལ་རང་གིས་ཆོས་གོས་གསུམ་དང་གདིང་
བ་རྙིང་པ་ལས་གང་རུང་འཁྱུར་བཅུག་པ་ན། གོས་ཀྱི་ཕྱོགས་གཅིག་ཙམ་
འཁྲུ་བའི་ལས་བྱས་པའོ།། ལྔ་པ་གོས་ལེན་པའི་སྤང་བ་ནི། འདི་
ནས་བསྐུར་བའི་བར་དྲུག་ཀ་མཉན་ཡོད་དུ་ཉེར་དགའ་ལ་བཅས་ཏེ། ཆོས་
གོས་རྣམ་གསུམ་ཡོད་པའི་དགེ་སློང་གིས་ཉེ་དུ་མ་ཡིན་པའི་དགེ་སློང་མ་
ལ་འཁོར་གསུམ་ཁེབས་པའི་མཐའི་ཚད་དུ་ལོངས་པ་ཡན་ཆད་ཀྱི་གོས་
བསླངས་པས་ལག་ཏུ་ཐོབ་པའོ།། དྲུག་པ་སློང་བའི་སྤང་བ་ནི། །
ཆོས་གོས་རྣམ་གསུམ་ཡོད་པའི་དགེ་སློང་གིས་ཉེ་དུ་མ་ཡིན་པའི་ཁྱིམ་པ་
ལ་འཁོར་གསུམ་ཁེབས་པའི་ཚད་དུ་ལོངས་པའི་གོས་བསླངས་ཏེ་ཐོབ་
པའོ།། བདུན་པ་སློང་བར་རིགས་པའི་སྤང་བ་ནི། ཆོས་གོས་རྣམ་
གསུམ་མེད་པའི་དགེ་སློང་གིས་ཁྱིམ་པ་ཉེ་དུ་མ་ཡིན་པ་ལ་བསླངས་པས་
གོས་མང་པོ་སྟེར་ནའང་སྟོད་གཡོགས་དང་སྨད་གཡོག་ཙམ་བླང་རིགས་
ཀྱིས། དེ་ ལས་ ལྷག་ པ་ ལེན་ན་ ལྟུང་བའོ།། བརྒྱད་པ་ དཔགས་པ་
154



ལེགས་བཤད་རྒྱ་མཚོར་འཇུག་པའི་གྲུ་གཟིངས།
སློང་བའི་སྤང་བ་ནི། ཁྱིམ་པ་ཉེ་དུ་མ་ཡིན་པས་སྦྱིན་གནས་དགེ་སློང་
རང་ཉིད་ལ་སྟེར་བར་བསམ་པའི་གོས་འདི་འབུལ་ཞེས་བློས་དཔགས་པ་
ལས། དངོས་སུ་འབུལ་ལོང་མེད་པར་སྔ་ཚོམས་སུ་རིན་དང་ཁྲུ་ཚད་ཀྱིས་
དྲན་པ་བརྗོད་ནས་བསླངས་པས་ཐོབ་པའོ།། དགུ་པ་སོ་སོ་ནས་
དཔགས་པ་སློང་བའི་སྤང་བ་ནི། ཉེ་དུ་མ་ཡིན་པའི་ཁྱིམ་བདག་ཕོ་མོ་སོ་
སོ་ནས་གོས་རེ་རེ་འམ་མང་པོ་དགེ་སློང་རང་ལ་འབུལ་བར་དཔགས་པ་
དེ་ཐོས་ནས་འབུལ་མི་འབུལ་བརྟག་པའི་བསམ་པས་དྲན་པ་བརྗོད་དེ་
བསླངས་བས་ཐོབ་པའོ། །འདི་གཉིས་རང་ལ་བསྔོས་ཚོད་ལས་ལྷག་པའི་
དངོས་པོ་ཐོབ་པ་ཞིག་དགོས་གསུང་ནའང་། མདོ་དངོས་བསྟན་ལ་འབུལ་
ལོང་མེད་པར་སྔ་ཚོམས་སུ་བླངས་པའི་ཉེས་པ་ཉིད་གསལ་ལོ།།
བཅུ་པ་བསྐུར་བའི་སྤང་བ་ནི། སྦྱིན་བདག་ཕོ་ཉ་བ་ཞལ་ཏ་པ་སྟེ་
ཁྱིམ་པ་གསུམ་ལས། སྦྱིན་བདག་གིས་གོས་་རིན་རུང་བ་མ་ཡིན་པ་གསེར་
དངུལ་ལྟ་བུ་ཞིག་བསྐུར་བ་ཕོ་ཉས་དགེ་སློང་ལ་ཕུལ་བས། དེ་ལེན་དུ་མི་
རུང་ཞེས་སྤངས་པ་ན། ཕོ་ཉ་དེས་དགེ་སློང་རང་གི་ཞལ་ཏ་པ་ལ་གཏད་
ནས་གོས་སྒྲུབ་ཏུ་བཅུག་པ་ལས། གོས་དུས་སུ་མ་བྱུང་ན་དགེ་སློང་གིས་
ཞལ་ཏ་པ་ལ་དངོས་སུ་སྐུལ་པ་གསུམ་བྱ། དེ་ལ་མ་བྱུང་ན་ལན་གསུམ་
མཐོང་སར་ཅང་མི་སྨྲ་བས་བསྡད་ནས་བསླངས་པ་ལ་ཉེས་པ་མེད་ཅིང་།



སྡོམ་གསུམ་དཔག་བསམ་སྙེ་མ།
དེ་ལས་ལྷག་པར་བྱས་པས་གོས་ཐོབ་ན་སྤང་བར་འགྱུར་རོ།།
བཅུ་ཚན་གཉིས་པ་ནི། སྲིན་བལ་ནང་ཚངས་བྱས་པའི་སྟན་
བྱེད་དང་། དཀོན་སར་བལ་ནག་འབའ་ཞིག་སྟན་དུ་འདིང་། །བལ་ནག་
ཆ་གཉིས་སྟན་བྱེད་ལོ་དྲུག་ནི། །མ་སོང་སྟན་གསར་བྱེད་དང་ཚད་ལྡན་
གྱི༑ ༑གདིང་བ་ཡོད་ཀྱང་སླར་བཟོ་བལ་ནག་ནི། །རྙེད་ནས་ལམ་གྱི་
དཔག་ཚད་གསུམ་མཐར་བྱེད། །དགེ་སློང་མར་ནི་བལ་འཁྲུ་རྨེལ་བཅུག་
དང༌། །གསེར་དངུལ་ལེན་དང་ཚོང་འབུན་མངོན་མཚན་ཅན། །ཆེད་དུ་
ཚོང་བྱེད་། །ཅེས་པ་ལྟར་བཅུ་ལས། སྟན་གྱི་སྤང་བ་ལྔ་པོ་མཉན་ཡོད་
དུ་དགེ་སློང་མང་པོ་ལ་བཅས། དེ་ལ། དང་པོ་རིན་ཐང་ཆེ་བའི་
དངོས་པོ་སྲིན་བལ་སོགས་དང་། གཉིས་པ་གང་དུ་བལ་ནག་དཀོན་
སར་བལ་ནག་འབའ་ཞིག་དང་། གསུམ་པ་བལ་ནག་པོ་སྟན་གྱི་ཆ་
གཉིས་ལས་ལྷག་པ་སྟེ། དེ་ལྟར་རྒྱུ་དེ་གསུམ་ལས་རང་ངམ་གཞན་ལ་
བསྐོས་པས་སྟན་ནང་ཚངས་ཅན་གསར་དུ་བྱེད་ན། དེ་དག་བཀྲམ་པ་
ཙམ་གྱིས་དེ་དང་དེའི་སྤང་བའོ།། བཞི་པ་ལོ་དྲུག་གི་སྤང་བ་ནི། སྟན་
སྔ་མ་ཡོད་བཞིན་དུ་གནང་བ་མ་ཐོབ་པར་ལོ་དྲུག་གི་ནང་དུ་སྟན་ནང་
ཚངས་ཅན་གཉིས་པོ་བྱས་ཤིང་ཟིན་པའོ།། ལྔ་པ་མཐོ་གང་གི་སྤང་
བ་ནི། ཚད་ལྡན་གྱི་གདིང་བ་རྙིང་པ་ཡོད་ན་གསར་པ་བཟོ་བའི་ཚེ་རྙིང་
iss



ལེགས་བཤད་རྒྱ་མཚོར་འཇུག་པའི་གྲུ་གཟིངས།
པ་ནས་ཆུང་ཐ་ཡང་བདེ་བར་གཤེགས་པའི་མཐོ་གང་སྟེ་མིའི་ཁྲུ་ཕྱེད་དོ་
གསར་པ་ལ་མ་བསླན་པར་ལོངས་སྤྱད་པའོ།། དྲུག་པ་ལམ་དུ་བལ་
ཐོགས་པའི་སྤང་བ་ནི། འདི་ནས་ཉོ་ཚོང་གི་བར་ལྔ་དྲུག་སྡེ་ལ་བཅས་ཏེ།
རང་དབང་བའི་དངོས་པོ་བལ་ལ་སོགས་པའི་ཁུར་ཆེན་པོ་ཆགས་སེམས་
ཀྱིས་ཁྱེར་ནས་ཉི་མ་གཅིག་གི་ནང་དུ་རྒྱང་གྲགས་ལས་འདས་པ་སྟེ། དེ་
ཡང་དགེ་ཚུལ་ལྟ་བུ་འཁུར་ཁྱེར་གྲོགས་གཞན་མེད་ན་དཔག་ཚད་གསུམ་
ཚུན་ཆད་གནང་བས། དེ་ནས་བརྩམས་ཏེ་རྒྱང་གྲགས་གཅིག་གི་མཐར་
ཕྱིན་པའམ། ཁྱེར་གྲོགས་ཡོད་ན་དང་པོ་ནས་བརྩམས་ཏེ་རྒྱང་གྲགས་
འདས་པའོ།། བདུན་པ་འཁྲུར་འཇུག་པའི་སྤང་བ་ནི། ཉེ་དུ་མ་ཡིན་
དགེ་སློང་མ་ལ་དགེ་སློང་གིས་བལ་འཁྲུ་བ་དང་རྨེལ་བ་དང་འཚེད་དུ་
བཅུག་པ་ལས་དེས་དེ་དང་དེ་བྱས་པའོ།། བརྒྱད་པ་རིན་ཆེན་ལ་རེག་
པའི་སྤང་བ་ནི། དགེ་སློང་གིས་གསེར་དངུལ་སོགས་རུང་བ་མ་ཡིན་པ་
ལ་རུང་བར་མ་བྱས་པར་རིན་པོ་ཆེ་ཆུད་ཟ་བ་སོགས་གྱི་ཉེས་པ་མེད་བཞིན་
དུ་ཆགས་སེམས་ཀྱིས་རེག་གམ་རེག་དུ་བཅུག་སྟེ་བདག་གིར་བྱས་པའོ། །
རུང་བ་བྱ་ཚུལ་ལ་གསུམ་སྟེ། སྦྱིན་བདག་བདག་པོ་ཉིད་དུ་མོས་
སུ་གཞུག་པ་དང་། ཞལ་ཏ་བྱེད་པ་བདག་པོ་ཉིད་དུ་ཁས་ལེན་དུ་གཞུག་
པ་དང་། བྱིན་གྱིས་བརླབས་པའོ།། དགུ་པ་མངོན་མཚན་ཅན་གྱི་
156



སྡོམ་གསུམ་དཔག་བསམ་སྙེ་མ།
སྤང་བ་ནི། དགེ་སློང་གིས་ཉེ་དུ་མ་ཡིན་པའི་ཁྱིམ་པར་འདོད་ཞེན་གྱིས་
ཁེ་སྤོགས་འདོད་པས་ཚོང་ཟོག་རིན་པོ་ཆེ་སོགས་མངོན་མཚན་ཅན་འབུན་
བསྐྱེད་དུ་བཏང་བས། དེ་ལས་བསྐྱེད་གོས་ཁྲུ་གང་དུ་ལོངས་པ་ཐོབ་
པའོ།། བཅུ་པ་ཉོ་ཚོང་བྱེད་པའི་སྤང་པ་ནི། དགེ་སློང་གིས་ཁེ་
སྤོགས་འདོད་པའི་ཆེད་དུ་ཁྱིམ་པ་ཉེ་དུ་མ་ཡིན་པ་ལ་རིན་པོ་ཆེ་ལས་
གཞན་པའི་དངོས་པོ་འབྲུ་དང་གོས་སོགས་མོད་ན་ཉོ་ཞིང་དཀོན་ན་ཚོང་
བར་བྱེད་པས་སྐྱེད་ཐོབ་པའོ། །
བཅུ་ཚན་གསུམ་པ་ནི། ལྷུང་བཟེད་བྱིན་མ་རླབས། །ཞག་
བཅུ་འདས་འཆང་ལྷུང་བཟེད་ཟུང་འཆང་བ། །གླ་རྔན་མེད་པར་འཐག་
འཇུག་ཐགས་རྒྱུ་བསྐྱེད། །དགེ་སློང་གོས་བྱིན་སླར་ཕྲོགས་བརྟད་བྱུང་
གོས། །སྦྱིན་དུས་བཤད་ལས་སྔ་བར་བདག་གིར་བྱས། །དགོན་པར་
འཇིགས་བཅས་གོས་བྲལ་ཞག་བདུན་འདས། །རས་ཆེན་དགག་དབྱེ་ཟིན་
ཀྱང་ཟླ་ཕྱེད་འདས། དགེ་འདུན་བསྔོས་པའི་རྙེད་པ་བདག་ཏུ་བཟུང༌། །
ན་སྨན་ཞག་བདུན་འདས་ནས་གསོག་འཇོག་གོ། ཞེས་པ་ལྟར་བཅུ་
ལས་། དང་པོ་ལྷུང་བཟེད་འཆང་བའི་སྤང་བ་ནི། །དྲུག་སྡེ་ལ་བཅས་ཏེ།
རང་གི་ལྷུང་བཟེད་ཚད་ལྡན་བྱིན་གྱིས་མ་བརླབས་པའམ་བརླབས་ཀྱང་
ཤན་སྟོབས་ཀྱིས་ཞག་བཅུའི་བར་བཅངས་ནས་བཅུ་གཅིག་པའི་སྐྱ་རེངས་
157



ལེགས་བཤད་རྒྱ་མཚོར་འཇུག་པའི་གྲུ་གཟིངས།
ཤར་བའོ།། གཉིས་པ་ལྷུང་བཟེད་ལྷག་པོ་ཚོལ་བའི་སྤང་བ་ནི།
འདི་ནས་བྱིན་ཕྲོགས་ཀྱི་བར་བཞི་ཉེར་དགའ་ལ་བཅས་ཏེ། རྒྱུ་དབྱིབས་
ཁ་དོག་གིས་རུང་ཞིང་མཐེ་བོའི་ལྟོ་གང་གི་ལྷག་མར་ཕུལ་དགུ་ཤོང་བ་
ཡན་ཆད་ཀྱི་ལྷུང་བཟེད་སྤྱད་བཟོད་རང་ལ་ཡོད་བཞིན་དུ་ཁྱིམ་པ་ཉེ་དུ་
མ་ཡིན་པ་ལ་བསླངས་བས་ལག་ཏུ་ཐོབ་པའོ། །འདི་ཡང་བྱིན་གྱིས་མ་
བརླབས་པར་ཞག་བཅུ་འདས་ན་ལྟུང་བ་སྔ་མར་འགྱུར་རོ།།
གསུམ་པ་འཐག་ཏུ་འཇུག་པའི་སྤང་བ་ནི། ཉེ་དུ་མ་ཡིན་པའི་
ཐགས་མཁན་ལ་གླ་རྔན་མེད་པར་རང་ངམ་བསྐོས་པས་གོས་འཐག་ཏུ་
བཅུག་སྟེ་ལག་ཏུ་ཐོབ་པའོ།། བཞི་པ་འཐག་པ་བཀྱེད་པའི་སྤང་
བ་ནི། ཉེ་དུ་མ་ཡིན་པའི་ཁྱིམ་པས་རང་ལ་འབུལ་རྒྱུའི་གོས་འཐག་པ་ན།།
བདག་པོས་མ་གནང་བར་བསྔོས་ཚོད་ལས་ལྷག་པ་བཀྱེད་དུ་བཅུག་སྟེ་
ཐོབ་པའོ།། ལྔ་པ་བྱིན་ཕྲོགས་ཀྱི་སྤང་བ་ནི། དགེ་སློང་གིས་རང་
དང་ལྟ་མཚན་མཐུན་པའི་དགེ་སློང་གཞན་ལ་གོས་སམ་ལྷུང་བཟེད་སོགས་
ཡོ་བྱད་སྔར་བྱིན་པ་ཕྲོགས་ཏེ་ཕ་རོལ་པོ་ལས་བྲལ་བའོ།། དྲུག་པ་
གཏན་པ་ལས་བྱུང་བའི་སྤང་བ་ནི། འདི་དང་དགོན་པའི་འབྲལ་སྤང་
གཉིས་མཉན་ཡོད་དུ་དྲུག་སྡེ་ལ་བཅས། དེ་ཡང་དབྱར་གནས་པའི་དགེ་
འདུན་ལ་ཕུལ་བའི་རྙེད་པ་དབྱར་ནང་དུ་བདག་གིར་བྱས་པ་དང༌། སོ་
158



སྡོམ་གསུམ་དཔག་བསམ་སྙེ་མ།
སོར་བསྒོས་པ་དང༌། དགག་དབྱེའི་ཕྱི་དེ་ཉིན་མ་བགོས་པ་སྟེ། དེ་ལྟར་
སྔས་ཕྱིས་ཀྱི་ལྟུང་བ་གསུམ་མོ། །གལ་ཏེ་ལུང་ལས། གཏད་པ་ལས་བྱུང་
བའི་གོས་ལྔ་པོ། །ནད་པ་དང་། ནད་པའི་ཕྱིར་དང་། འཆི་བ་དང་། །འཆི་
བའི་ཕྱིར་དང༌། འགྲོ་བར་ཆས་པ་ལ་སྦྱིན་པ། ཞེས་གསུངས་པ་ལྟར།
དགག་དབྱེའི་གོང་རོལ་ཏུ་སྦྱིན་བདག་གིས་གཏད་པའི་རྙེད་པ་རྐྱེན་ལྡན་
དེ་དག་ལ་རྐྱེན་དབང་གིས་དབྱར་མཐའི་ཞག་བཅུའི་ནང་དུ་སོ་སོར་སྦྱིན་
པ་ལ་ཉེས་པ་མེད་ཅིང་དབྱར་ནང་དུ་ཆོས་སྨྲ་བའི་རྙེད་པ་དང་། ཆད་པའི་
རིམ་གྲོ་ལ་སོགས་པའི་ཆེད་དུ་སྦྱིན་པའི་རྙེད་པ་ནི་འདིར་མི་གཏོགས་སོ།།
བདུན་པ་དགོན་པའི་འབྲལ་སྤང་ནི། དགེ་སློང་དགོན་པ་བས་
བྱིན་རླབས་ཅན་གྱི་ཆོས་གོས་རྣམ་གསུམ་དང་ཞག་དྲུག་ཚུན་ཆད་བྲལ་
ཀྱང་ཉེས་པ་མེད་པར་གནང་ལ། གལ་ཏེ་འཇིགས་པ་དང་བྲལ་ཀྱང་ཞག་
དྲུག་ན་མ་སླེབ་པར་བདུན་པའི་སྐྱ་རེངས་ཤར་བའི་ཚེ་ སྤང་པའོ། །
བརྒྱུད་པ་རས་ཆེན་གྱི་སྤང་པ་ནི། མཉན་ཡོད་དུ་དགེ་སློང་རབ་ཏུ་
མང་པོ་ལ་བཅས་ཏེ། དབྱར་གྱི་གོས་རས་ཆེན་རང་ཉིད་དབྱར་སྔ་ཕྱི་གང་
ཁས་ལེན་པ་དེའི་ཟླ་གཅིག་གི་སྔ་རོལ་དུ་བཙལ་ཞིང་རྙེད་ན་ཚོལ་སྔས་
པའི་སྤང་བ་དང་། དགག་དབྱེ་ཟིན་པའི་འོག་ཏུ་ཟླ་ཕྱེད་ལས་འདས་
པར་བཅངས་ན་བཞག་འཕྱིས་ཀྱི་སྤང་བའོ།། དགུ་པ་སྔོས་སྒྱུར་
159



ལེགས་བཤད་རྒྱ་མཚོར་འཇུག་པའི་གྲུ་གཟིངས།
ཀྱི་སྤང་བ་ནི། མཉན་ཡོད་དུ་ཉེར་དགའ་ལ་བཅས་ཏེ། ཁྱིམ་པས་དགེ་
འདུན་ནམ་དགེ་སློང་གཞན་ལ་བསྔོས་པའི་གོས་དང་ལྷུང་བཟེད་ལྟ་བུའི་
རྙེད་པ་རང་ཉིད་ལ་བསྒྱུར་ཏེ་བདག་གིར་བཟུང་བའོ།། བཅུ་པ་
གསོག་འཇོག་གི་སྤང་བ་ནི། རྒྱལ་པོའི་ཁབ་ཏུ་འཕགས་པ་པི་ལིནྟའི་ལྷན་
ཅིག་གནས་པ་ལ་བཅས་ཏེ། ཞག་བདུན་པའི་སྨན་སྨོས་པ་ནི་མདོའི་
དངོས་བསྟན་ལྟར་དཔེ་ཙམ་དུ་ཟད་པས། འདིར་སྨན་བཞི་གང་རུང་རང་
དུས་ལས་འདས་པར་བཅངས་པ་ལ་གསོག་འཇོག་གི་སྤང་བ་སྟེ། རང་
རང་གི་དུས་ནི། བྱིན་གྱིས་མ་བརླབས་ན་སྨན་བཞི་པོ་གང་ཡིན་ཀྱང། སྔ་
དྲོ་བྱིན་ལེན་བྱས་པ་གུང་ཚིག་ལས་འདས་པ་དང༌། དེ་བཞིན་དུ་ཕྱི་དྲོ་
དང༌། འོད་དམར་གྱི་མཐའ་དང༌། སྲོད་ཀྱི་མཐའ་དང༌། མཚན་མོའི་ཐུན་
ཐ་མ་བཞི་པོ་རེ་རེ་བཞིན། སྔ་མ་སྔ་མར་བྱིན་ལེན་བྱས་པ། །ཕྱི་མ་ཕྱི་
མའི་དུས་ལས་འདས་ནའོ། །བྱིན་གྱིས་བརླབས་ན། དུས་རུང་ལ་ནི་བྱིན་
རླབས་མ་བཤད་ཀྱང་བྱིན་ལེན་སྔ་དྲོ་བྱས་པ་ཕྱི་དྲོ་མ་ཞིག་བར་བཅངས་
པ་དང་། །ཐུན་ཚོད་དུ་རུང་བ་སྔ་དྲོ་བརླབས་པ་ཞག་དེའི་མཚན་མོའི་
མཐའ་འདས་པ་དང་། ཞག་བདུན་པའི་སྨན་བརླབས་པ་བརྒྱད་པའི་སྐྱ་
རེངས་ཤར་བའི་ཚེ་ན་དང་། འཚོ་བཅངས་ཀྱི་སྨན་ནི་ནད་སོས་ཀྱི་བར་
དུ་བརླབས་པ་ནད་ལས་གྲོལ་ནས་ཀྱང་བཅངས་པ་སྟེ། འདིར་ཇི་སྲིད་
160
160



སྡོམ་གསུམ་དཔག་བསམ་སྙེ་མ།
འཚོའི་བར་དུ་བརླབས་པ་ལ་ནི་གསོག་འཇོག་ཏུ་མི་འགྱུར་རོ། །དེ་ལྟར་
སྤང་ལྟུང་སུམ་ཅུ་ལས་ཕྱིར་བཅོས་ཀྱི་ཚེ་བྱིན་ཕྲོགས་དང་ལྷུང་བཟེད་ཚོལ་
བ་གཉིས་ཀྱིས་རྫས་རྩ་བ་ནས་སྤང་དགོས་ཤིང་། གཞན་རྣམས་ཞག་
གཅིག་གི་རིང་སྤང་བ་སྔོན་དུ་བཏང་བས་ཆོག་གོ །
བཞི་པ་ལྟུང་བྱེད་འབའ་ཞིག་པའི་སྡེ་ལ་བསྟན་བཤད་གཉིས་
ལས། དང་པོ་ནི། ལྟུང་བྱེད་འབའ་ཞིག་དགུ་བཅུ་ཐམ་པ་ནི། །ཞེས་པ་
སྟེ། སྤྱད་ན་ངན་སོང་དུ་ལྟུང་བར་བྱེད་ཅིང་། དེ་དག་བཤགས་པ་ལ་སྤང་
བྲལ་སྔོན་དུ་གཏོང་མི་དགོས་པས་ན་འབའ་ཞིག་པ་ཞེས་བྱ་སྟེ། དེའི་
མཚན་ཉིད་ནི། བསྙེན་པར་རྫོགས་པའི་རྒྱུད་ཀྱི་བཅས་འགལ་གྱི་ལྟུང་བ་
གང་ཞིག །ལྟུང་བྱེད་འབའ་ཞིག་པའི་མིང་གིས་ཕྱིར་བཅོས་ན་དག་ཏུ་
རུང་བའོ། །དབྱེ་ན། རྩ་བའི་མདོར། ཤེས་བཞིན་དང་ནི་ས་བོན་དང༌།།
མ་བསྐོས་པ་དང་ཡང་དང་ཡང་། ཆུ་དང་ཁྱིམ་དང་བསམ་བཞིན་དང་།
།མགྲོན་མང་རྐུན་མ་ཆོས་སྟོན་ནོ། །ཞེས་སྤྱི་སྡོམས་ཀྱིས་འགོ་དྲངས་པའི་
སྡེ་ཚན་དགུ་པོ་རེ་རེ་ལའང་བཅུ་བཅུ་སྟེ་དགུ་བཅུ་ཐམ་པའོ།།
གཉིས་པ་རྒྱས་བཤད་ལ། བཅུ་ཚན་དགུ་ལས། དང་པོ་
ཤེས་བཞིན་གྱི་སྡེ་ཚན་ནི། ཤེས་བཞིན་རྫུན་སྨྲ་དགེ་སློང་སྐྱོན་བརྗོད་
པ། །ཕྲ་མས་འབྱེད་དང་སྐྱོ་སྔོགས་ཟླུམ་ཀྱང་དབྱེ། །བུད་མེད་ཆོས་སྟོན་
161



ལེགས་བཤད་རྒྱ་མཚོར་འཇུག་པའི་གྲུ་གཟིངས།
བསྙེན་པར་མ་རྫོགས་དང་། །ལྷན་ཅིག་ཆོས་འདོན་གནས་ངན་ལེན་ལྟུང་
བརྗོད། །མི་ཆོས་བླ་མ་བདེན་སྨྲ་བཤེས་ངོར་འཕྱ། །བསླབ་གཞི་ཁྱད་
གསོད། །ཅེས་པ་ལྟར་བཅུ་ལས། དང་པོ་རྫུན་སྨྲའི་ལྟུང་བྱེད་ནི། གཉན་
ཡོད་དུ་ཤཱཀྱ་ལག་རྒྱུད་ལ་བཅས་ཏེ། དངོས་པོ་ཕམ་ལྷག་སྤོམ་པོ་ཉེས་
བྱས་སུ་གྱུར་པའི་རྫུན་བཞི་དང༌། ལྟུང་བྱེད་རང་གི་ནང་ཚན་གྱི་རྫུན་དྲུག་
བཤད་པ། དེ་རྣམས་ལས་གཞན་པའི་དགེ་སློང་གིས་ཤེས་བཞིན་དུ་རྫུན་
སྨྲས་པ་ཉན་པ་པོས་བརྡ་འཕྲོད་ཅིང་དོན་གོ་བའོ། །དེ་ལ་རྫུན་བཞི་ནི།
རྫུན་སྨྲའི་ཕམ་པ། །གཞི་མེད་དང་བག་ཙམ་གྱི་ལྷག་མ། ཤེས་བཞིན་དུ་
ཆོས་མ་ཡིན་པ་ལ་ཆོས་སུ་དང་། ཆོས་ཡིན་པ་ལ་མ་ཡིན་པར་སྨྲ་བ་སྦོམ་
པོར་གྱུར་པའི་རྫུན་དང་། གསོ་སྦྱོང་གི་དུས་སུ་ཅི་འདི་ལ་ཁྱེད་ཡོངས་སུ་
དག་གམ་ཞེས་དྲིས་པ་ལ་ཅང་མི་སྨྲ་བས་འདའ་བར་བྱེད་པའི་ཉེས་བྱས་
རྣམས་སོ། །ལྟུང་བྱེད་ཀྱི་ནང་ཚན་གཞན་པ་དྲུག་ནི། བཤེས་ངོར། འཕུ་
བ། ཟས་ཅུང་། སྐུར་འདེབས། ཉེར་འཇོག །ཁྱད་གསོད་རྣམས་སོ། །
གཉིས་པ་སྐྱོན་བརྗོད་ཀྱི་ལྟུང་བྱེད་ནི། འདི་ནས་ལྔ་བརྒྱད་དགུ་གསུམ་པོ་
མ་གཏོགས་དྲུག་སྡེ་ལ་བཅས་ཏེ། དགེ་སློང་གིས་ཡུལ་དགེ་སློང་གཞན་
ལ་ཡུལ་དུས་དེར་སྐྱོན་དུ་གྲགས་པའི་ཚིག་ཕན་སེམས་མ་ཡིན་པར་བརྗོད་
པ་ཕ་རོལ་པོས་གོ་བའོ།། གསུམ་པ་ཕྲ་མ་བྱེད་པའི་ལྟུང་བྱེད་ནི།
162



སྡོམ་གསུམ་དཔག་བསམ་སྙེ་མ།།
དགེ་སློང་གིས་ཡུལ་དགེ་སློང་མཐུན་པ་དག་ཕྲ་མའི་ཚིག་གིས་འབྱེད་པར་
བྱེད་པའོ།། བཞི་པ་སྐྱོ་སྔོགས་བྱེད་པའི་ལྟུང་བྱེད་ནི། དགེ་སློང་
གཉིས་རྩོད་པ་དགེ་འདུན་གྱིས་ཆོས་ཕྱོགས་སུ་ཞི་བར་བྱས་ཟིན་ཅིང་།
རང་དང་གོ་བྱ་ཞི་བྱེད་ཀྱི་ལས་དེ་བྱེད་པ་ལ་གཏོགས་པས་ཟླུམས་པ་སླར་
དབྱེ་འདོད་ཀྱིས་རྩོད་པ་དེ་ལེགས་པར་མ་ཞི་བས་ཡང་ཞི་བར་བྱེད་དགོས་
སོ་ཞེས་སྔར་བྱས་ཀྱི་ལས་སྐྱོ་སྔོགས་གྱིས་བཤིག་པར་རྩོམ་པའི་ཚིག་སྨྲས་
ཤིང་དོན་གོ་བའོ།། ལྔ་པ་བུད་མེད་ལ་ཆོས་སྟོན་པའི་ལྟུང་བྱེད་ནི། འཆར་
ཀ་ལ་བཅས་ཏེ། ཁྲིམས་གྲོགས་མེད་པར་ཡུལ་ཉན་འདོད་ཀྱི་བུད་མེད་
ལ་དེས་མི་ཤེས་པའི་ཆོས་འདུས་བྱས་མི་རྟག་ཅེས་པ་ལྟ་བུའི་ཚིག་ལྔའམ་
དྲུག་ལས་ལྷག་པར་བསྟན་པའོ།། དྲུག་པ་འདོན་པའི་ལྟུང་བྱེད་ནི།
དགེ་སློང་གིས་རྒོད་བག་གི་བསམ་པས་བསྙེན་པར་མ་རྫོགས་པ་དང་
ལྷན་ཅིག་ཏུ་ཆོས་ཀྱི་ཚིག་གདངས་སྣ་ཚོགས་ཀྱིས་འདོན་པར་བྱས་ནའོ།།
བདུན་པ་གནས་ངན་ལེན་བརྗོད་པའི་ལྟུང་བྱེད་ནི། ཕམ་ལྷག་གང་
རུང་བྱུང་པའི་དགེ་སློང་ལ་གནས་ངན་ལེན་གླེང་བར་མ་བསྐོས་བཞིན་དུ་
བརྗོད་ཡུལ་དགེ་སློང་མིན་པའི་གང་ཟག་བསླབ་བྱ་ལ་མི་མཁས་པའི་དྲུང་
དུ་ཕམ་ལྷག་གི་ལྟུང་བ་བརྗོད་ཅིང་གོ་བའོ།། བརྒྱད་པ་མི་ཆོས་བླ་མ་
བདེན་པར་སྨྲ་བའི་ལྟུང་བྱེད་ནི། ཉ་པའི་རིགས་ཀྱི་དགེ་སློང་ལྔ་བརྒྱ་ལ་
13



ལེགས་བཤད་རྒྱ་མཚོར་འཇུག་པའི་གྲུ་གཟིངས།
བཅས་ཏེ། མི་ཆོས་བླ་མའི་ཡོན་ཏན་ཐོབ་པའི་དགེ་སློང་གིས་ཡུལ་བསྙེན་
པར་མ་རྫོགས་པ་ལ་དགོས་པ་ཁྱད་པར་ཅན་མེད་བཞིན་དུ་དེ་ཐོབ་བོ་
ཞེས་སྨྲས་པ་ཡུལ་གྱིས་གོ་བའོ།། དགུ་པ་བཤེས་ངོར་བྱེད་ཅེས་སྐུར་
པ་འདེབས་པའི་ལྟུང་བྱེད་ནི། མཛའ་བོ་དང་ས་ལས་སྐྱེས་ལ་བཅས་ཏེ།
དགེ་འདུན་གྱི་བྱ་བ་བྱེད་པའི་དགེ་སློང་ལ་ཟས་ལས་གཞན་པའི་རུང་བ་
ཚད་ལྡན་གྱི་ཡོ་བྱད་ཅུང་ཟད་བྱིན་པ་ལ་མི་བཟོད་པས། དགེ་འདུན་གྱི་
རྫས་གང་ཟག་ལ་བཤེས་ངོར་བྱས་ནས་སྦྱིན་ནོ་ཞེས་འཕྱས་པ་ཕ་རོལ་
པོས་གོ་བའོ།། བཅུ་པ་ཁྱད་དུ་གསོད་པའི་ལྟུང་བྱེད་ནི། གསོ་སྦྱོང་
གི་དུས་ལྟ་བུ་སོ་ཐར་གྱི་མདོ་འདོན་པའི་ཚེ་བསླབ་པའི་གཞི་ཕྲ་ཞིང་ཕྲ་
བ་འདི་དག་འདོན་པས་ཅི་བྱ་ཞེས་ཁྱད་དུ་གསོད་པའི་ཚིག་སྨྲས་པ་གཞན་
གྱིས་གོ་བའོ།།
བཅུ་ཚན་གཉིས་པ་ས་བོན་གྱི་སྡེ་ཚན་ནི། ས་བོན་སྐྱེ་བ་
གཅོད། །བདག་གི་ངོར་འཕུ་བསྒོ་བ་རྣར་གཟོན་ནི། །ལྟུང་བྱུང་གླེང་ལ་
མ་ཐོས་ལན་གཞན་འདེབས། །ཁྲི་དང་གདིང་བ་མ་བསྡུས་བཏིང་སོང་
དང༌། །དགེ་སློང་སྐྱོད་དང་ཐོ་མཚམས་ཕྱིས་གནོན་བྱས། །མལ་ཁྲིས་བུ་
ག་དབྱུང་སྲོག་ཆགས་ལྡན་པའི་ཆུ། །རྩྭར་འདེབས་གཙུག་ལག་ཕ་གུ་རིམ་
གཉིས་བཅིག །ཤེས་བཞིན་བགྱིས་སོ། ཞེས་པ་ལྟར་བཅུ་ལས། དང་
164



སྡོམ་གསུམ་དཔག་བསམ་སྙེ་མ།
པོ་ས་བོན་དང་སྐྱེ་བ་འཇིག་པའི་ལྟུང་བྱེད་ནི། འདི་དང་བཅུ་པ་དག་དྲུག་
སྡེ་ལ་བཅས་ཏེ། དགེ་སློང་གིས་ནས་སོགས་ས་བོན་དང་། མྱུ་གུ་སོགས་
སྐྱེ་བ་གང་རུང་། རང་གི་ཆོས་སུ་གྲུབ་པ། མཉམས་པ། རུང་བ་མ་བྱས་
པ༑ རང་རྩྭས་བཅིངས་པ་སོགས་ཀྱི་རྐྱེན་དང་ལྡན་པ་མ་ཡིན་པར། རང་
གིས་ཉམས་པར་བྱེད་དམ་གཞན་བྱེད་དུ་འཇུག་ཀྱང་རུང་སྟེ། ཉམས་
པའི་ཚེ་ཤིང་རེ་རེ་དང༌། རྩྭ་ཉག་མ་རེ་རེ་དང་། ས་བོན་རེ་རེ་ལ་དེ་དང་
དེ་འཇོམས་པའི་ལྟུང་བྱེད་རེ་རེར་འགྱུར་ཞིང་། སྟར་ཀ་ལ་སོགས་པའི་
འབྲས་བུ་སྨིན་པ་སྡོང་བུ་ལས་བྲལ་བར་བྱས་པ་སོགས་ལ་ཉེས་བྱས་
སོ༑ ༑འདིར་རུང་བ་བྱས་པ་ནི། ཤིང་ཐོག་སོགས་ལ་མེས་རེག་པ་དང༌།
མཚོན་དང་སེན་མོ་དང་ནེ་ཙོ་སོགས་ཀྱིས་རྨ་གཏོད་པ་སོགས་ཀྱིས་རུང་
བ་དང་། དུས་རུང་མ་གཏོགས་པའི་སྨན་གཞན་གསུམ་ཕྱི་དྲོ་ལོངས་སྤྱོད་
པའི་ཚེ་ཆུ་གྲང་མོ་གཏོར་བས་རུང་བར་བྱས་པའོ།། གཉིས་པ་འཕུ་
བའི་ལྟུང་བྱེད་ནི། མཛའ་བོ་དངས་ལས་སྐྱེས་དག་ལ་བཅས་ཏེ། དགེ་
འདུན་གྱི་ཞལ་ཏ་ཆོས་དང་མཐུན་པར་བྱས་སམ་བྱེད་བཞིན་པའི་དགེ་
སློང་རང་ལ་གནས་མལ་སོགས་ངན་པ་སྟོབ་པ་པོ་མ་ཡིན་ཀྱང་བདག་གི་
ངོར་འདིས་ངན་པ་སྟོབ་པོ་ཞེས་སོགས་དངོས་སུའམ། ཁ་ཅིག་འདི་ལྟར་
བྱེད་དོ་ཞེས་ཟུར་གྱིས་འཕྱ་ན་འང་རུང་སྟེ་འཕྱས་པ་གོ་བའོ། །བགྲངས་
15



ལེགས་བཤད་རྒྱ་མཚོར་འཇུག་པའི་གྲུ་གཟིངས།
པ་ལས་དངོས་གཞིའོ། །ཞེས་པས་འཕྱ་བ་པོ་དེ་ཉིད་དགེ་འདུན་གྱིས་
གསོལ་བའི་ལས་ཀྱིས་ངན་པའི་གྲངས་སུ་བཅུག་པ་དེའི་ཚེ་དངོས་གཞིར་
འགྱུར་བའོ།། གསུམ་པ་བསྒོ་བ་རྣར་གཟན་པའི་ལྟུང་བྱེད་ནི།
འདི་དང་དགུ་པ་ཀཽ་ཤམྦིར་འདུན་པ་ལ་བཅས་ཏེ། དགེ་སློང་ལྟུང་བ་བྱུང་
བ་ཕྱིར་བཅོས་ལ་འགོད་པའི་ཕྱིར་ལྟུང་བ་གླེང་བ་ལྟ་བུ་ཆོས་མཐུན་གྱི་
བསྒོ་བ་དང་དྲི་བ་དྲིས་པ་ན། དེ་མ་ཐོས་པ་ལྟར་རམ་ཁྱད་གསོད་ལྟ་བུས།
དེའི་ལན་མི་སྨྲ་བར་ལན་གཞན་ལོག་པར་འདེབས་པའི་ཚིག་སྨྲས་པ་
ཡུལ་གྱིས་གོ་བའོ།། བཞི་པ་ཁྲི་དང་ཞེས་པ་གནས་མལ་གྱི་ལྟུང་
བྱེད་ནི། མཉན་ཡོད་དུ་དགེ་སློང་རབ་ཏུ་མང་པོ་ལ་བཅས་ཏེ། ཁྲི་དང་
ཁྲིའུ་སོགས་དགེ་འདུན་གྱི་གནས་མལ་ལ་སྤྱད་ནས་རང་གིས་མ་བསྡུས་
ཤིང་གཞན་ལའང་མ་བཅོལ་བར་བླ་གབ་མེད་སར་བོར་བས་ཆུད་ཟོས་
པའམ། མ་ཟོས་ཀྱང་གནས་མལ་གྱི་ཉེ་འཁོར་ནས་འདོམ་ཞེ་དགུ་འདས་
ཏེ་ཕྱིན་པའོ།། ལྔ་པ་གདིང་བའི་ལྟུང་བྱེད་ནི། ལྷོ་ལམ་ནས་འོངས་
པའི་དགེ་སློང་གཉིས་ལ་བཅས་ཏེ། དགེ་འདུན་གྱི་གཙུག་ལག་ཁང་སྲོག་
ཆགས་སྐྱེ་བའི་ཉེས་དམིགས་ཡོད་སར་རྩྭ་ལ་སོགས་པའི་གདིང་བ་བཏིང་
པ་རང་ངམ་གཞན་བསྒོས་པས་མ་བསྡུས་པར་བོར་བས་སྲོག་ཆགས་སྐྱེས་
པ་སོགས་ཆུད་ཟོས་སམ། མ་ཟོས་ཀྱང་ཉེ་འཁོར་ལས་འདས་ཏེ་སོངས་
16



སྡོམ་གསུམ་དཔག་བསམ་སྙེ་མ།
བའོ།། དྲུག་པ་སྒྲོད་པའི་ལྟུང་བྱེད་ནི། འདི་དང་ཕྱི་མ་གཉིས་ཀ་
འཆར་ཀ་ལ་བཅས་ཏེ། དགེ་འདུན་གྱི་གཙུག་ལག་ཁང་ནས་དགེ་སློང་
གཞན་ཞེ་སྡང་གིས་སྐྱོད་དམ་སྒྲོད་དུ་བཅུག་པས་དེ་ཕྱི་རོལ་ཏུ་འཐོན་
པའོ།། བདུན་པ་ཕྱིས་གནོན་བྱེད་པའི་ལྟུང་བྱེད་ནི། དགེ་འདུན་
གྱི་གཙུག་ལག་ཁང་དུ་སྔར་ཞུགས་པའི་དགེ་སློང་གཞན་ལ་ཐོ་འཚམས་
པའི་བསམ་པས་ལུས་ངག་གང་རུང་གིས་གནོད་པ་བརྩམས་ཏེ་ཟིལ་གྱིས་
མནན་པའོ།། བརྒྱད་པ་རྩ་བ་འབྱུང་བའི་ལྟུང་བྱེད་ནི། མཉན་ཡོད་
དུ་ཉེར་དགའ་ལ་བཅས་ཏེ། དགེ་འདུན་གྱི་གཙུག་ལག་ཁང་གི་སྟེང་ཐོག་
སྙི་བ་ལ་གནས་མལ་གྱི་ཁྲི་རྐང་རྣོན་པོ་བཙུགས་ཏེ་འདུག་པས་བུག་པ་
ཐལ་བྱུང་དུ་བརྡོལ་བའོ།། དགུ་པ་འདེབས་པའི་ལྟུང་བྱེད་ནི། སྲོག་
ཆགས་དང་བཅས་པའི་ཆུ་དང་རྩྭ་ཤིང་སོགས་ལ་དེར་ཤེས་བཞིན་དུ་
འདེབས་པ་དང་སྤྱོད་པ་གང་རུང་བྱེད་དམ་བྱེད་དུ་བཅུག་པས་སྲོག་ཆགས་
ཇི་སྙེད་ཤི་བ་དེ་སྙེད་ཀྱི་ལྟུང་བའོ།། བཅུ་པ་རིམ་པ་ལྷག་པར་བརྩིག་
པའི་ལྟུང་བྱེད་ནི། གཞི་མི་བརྟན་པ་དང་ཆུ་ཁུང་མ་གཏོད་པ་སོགས་འཇིག་
རྐྱེན་ཡོད་པར་ཤེས་བཞིན་དུ་སྤྱོད་ལམ་བཞི་ཤོང་ཡན་ཆད་གྱི་གཙུག་ལག་
ཁང་རང་ངམ་བསྐོས་པས་ཉིན་གཅིག་ལ་ཕ་གུའི་རིམ་པ་འཇིམ་པ་དང་
བཅས་པ་གཉིས་སམ་གསུམ་ལས་ལྷག་པ་བརྩིགས་པའོ།།
16



ལེགས་བཤད་རྒྱ་མཚོར་འཇུག་པའི་གྲུ་གཟིངས།
བཅུ་ཚན་གསུམ་པ་མ་བསྐོས་པའི་སྡེ་ཚན་ནི། འདི་མན་དགེ་
སློང་མར། །མ་བསྐོས་ཆོས་སྟོན་བསྐོས་ཀྱང་ཉི་ནུབ་དང་། །ཁ་ཟས་ཕྱིར་
སྟོན་གོས་བཙེམས་ཆོས་གོས་སྦྱིན། །དོན་མཐུན་ལམ་འགྲོགས་གྲུ་དེ་
གྱེན་མཐུར་འགྲོ། །དབེན་པར་གཅིག་འདུག་པ་དང་འགྲེང་བ་དང༌། །
སྦྱོར་བཅུག་ཟས་ཟ་རྣམས་ནི་སྤང་བར་བྱ། །འདི་མན་ཞེས་པ་བཅུ་ཚན་
གཅིག་པུ་འདི་དགེ་སློང་མ་ཉིད་ལ་བརྟེན་པར་ཤེས་པའི་ཆེད་དུའོ། །དེ་
ལ་ བཅུ་ ལས། དང་པོ་མ་ བསྐོས་ པར་ སྟོན་ པའི་ལྟུང་བྱེད་ནི།
འདི་དང་དྲུག་པ་བདུན་པ་བཅུ་པ་རྣམས་དྲུག་སྡེ་ལ་བཅས་ཏེ། དགེ་སློང་
མའི་སྟོན་པར་མ་བསྐོས་སམ། བསྐོས་ཀྱང་མཚན་ཉིད་དང་མི་ལྡན་པའི་
དགེ་སློང་གིས་དགེ་སློང་མ་ལ་ཆོས་བསྟན་ཅིང་དེས་གོ་བའོ།། གཉིས་
པ་ཉི་མ་ནུབ་ཀྱི་བར་དུ་སྟོན་པའི་ལྟུང་བྱེད་ནི། འདི་དང་གསུམ་པ་དག་
དགའ་བྱེད་ལ་བཅས་ཏེ། དགེ་སློང་མའི་སྟོན་པར་བསྐོས་ཀྱང་འཇིགས་
པ་དང་བཅས་པའི་གནས་སུ་དགེ་སློང་མ་ལ་ཉི་མ་ནུབ་ནས་ཀྱང་ཆོས་
སྟོན་ཅིང་དེས་གོ་བའོ།། གསུམ་པ་ཟས་ངོར་སྟོན་པའི་ལྟུང་བྱེད་
ནི། དགེ་སློང་མའི་སྟོན་པར་འོས་ཤིང་བསྐོས་པས་རྙེད་པའི་ཕྱིར་ཆོས་
མི་སྟོན་ཀྱང་། ཕྲག་དོག་གིས་ཟས་ཅུང་ཟད་ཙམ་གྱི་ཕྱིར་ཆོས་སྟོན་པར་
བྱེད་དོ་ཞེས་སྐུར་པ་བཏབ་པ་ཡུལ་གྱིས་གོ་བའོ།། བཞི་པ་གོས་
168



སྡོམ་གསུམ་དཔག་བསམ་སྙེ་མ།
བྱེད་པའི་ལྟུང་བྱེད་ནི། འདི་དང་བརྒྱད་པ་དང་དགུ་པ་རྣམས་འཆར་ཀ་
ལ་བཅས་ཏེ། ཉེ་དུ་མ་ཡིན་པའི་དགེ་སློང་མའི་གོས་བཙེམས་ཏེ་བཟོ་
གྲུབ་པའོ།། ལྔ་པ་གོས་སྦྱིན་པའི་ལྟུང་བྱེད་ནི། དེད་དཔོན་ལས་
རབ་ཏུ་བྱུང་བའི་དགེ་སློང་ལ་བཅས་ཏེ། ཉེ་དུ་མ་ཡིན་པའི་དགེ་སློང་མ་
ལ་བཤེས་ངོ་ཙམ་གྱི་ཕྱིར་རང་གི་ཆོས་གོས་རུང་བ་ཚད་ལྡན་བྱིན་པ་དེས་
ལག་ཏུ་ཐོབ་པའོ།། དྲུག་པ་ལྷན་ཅིག་ལམ་དུ་འགྲོ་བའི་ལྟུང་བྱེད་
ནི༑ དགེ་སློང་གང་འཇིགས་པ་མེད་སའི་ལམ་དུ་ཉེ་དུ་མ་ཡིན་པའི་དགེ་
སློང་མ་དང་ལྷན་ཅིག་དོན་མཐུན་པས་མགྲོན་ཐབས་སུ་འགྲོགས་ཏེ་འགྲོ་
ན་རྒྱང་གྲགས་རེ་རེ་འདས་པ་ལ་ལྟུང་བ་རེ་རེ་དང་། རྒྱང་གྲགས་ཕྱེད་རེ་
ལ་ཉེས་བྱས་སོ།། བདུན་པ་ལྷན་ཅིག་གྲུར་འཇུག་པའི་ལྟུང་བྱེད་
ནི༑ སྔར་བཞིན་དགེ་སློང་མ་དང་ལྷན་ཅིག་གྲུར་ཞུགས་ནས་ཐད་ཀ་མིན་
པར་རྒྱུན་ལས་བཟློག་ཏེ་གྱེན་དང་རྒྱུན་ཕྱོགས་སུ་མཐུར་དུ་ཕྱིན་ནས་རྒྱང་
གྲགས་ལས་འདས་པའོ།། བརྒྱད་པ་ལྷན་ཅིག་འདུག་པའི་ལྟུང་
བྱེད་ནི། ཡུལ་ཉེ་དུ་མ་ཡིན་པའི་བུད་མེད་དང་དབེན་པ་སྐྱབས་ཡོད་དུ་
ཁྲིམས་གྲོགས་མེད་པར་འདོམ་གང་ཙམ་གྱིས་བར་ཆོད་ཀྱང་གཉིས་ཀས་
ལ་འདུག་ནའོ།། དགུ་པ་ལྷན་ཅིག་འགྲེང་བའི་ལྟུང་བྱེད་ནི། དབེན་
པར་བུད་མེད་དམ་ཁྱད་པར་དགེ་སློང་མ་དང་བར་འདོམ་གང་ཙམ་དུ་
169



ལེགས་བཤད་རྒྱ་མཚོར་འཇུག་པའི་གྲུ་གཟིངས།
གཉིས་ཀ་འགྲེངས་ཏེ་གནས་ནའང་ལྟུང་བའོ།། བཅུ་པ་ཟས་སྦྱོར་
དུ་འཇུག་པའི་ལྟུང་བྱེད་ནི། དགེ་སློང་གིས་དགེ་སློང་མ་ཉེ་དུ་མ་ཡིན་པ་
སྦྱིན་བདག་ཁྱིམ་པ་ལ་དགེ་སློང་རང་ཡོན་ཏན་དང་མི་ལྡན་ཡང་ལྡན་ནོ་
ཞེས་རྫུན་གྱི་སྒོ་ནས་དུས་རུང་གི་ཟས་སྦྱོར་དུ་བཅུག་སྟེ་ཟོས་པའོ།།
བཅུ་ཚན་བཞི་པ་ཡང་དང་ཡང་གི་སྡེ་ཚན་ནི། ཡང་ཡང་ཟས་
ཟ་མུ་སྟེགས་འདུག་པའི་སར། །ཞག་གཅིག་ལྷག་བསྡད་ཟ་དང་ལྟུང་
བཟེད་དོ། །ཟ་དང་ཟོས་རྗེས་བཟའ་བཅའ་ཟ་བ་དང༌། །སྤངས་ཟས་ལྟུང་
འབྱུང་ཆེད་དུ་རྫུན་གྱིས་སྟོབ། གནང་མིན་མཚམས་ནང་ལོགས་སུ་འདུས་
ནས་ཟ། དུས་མིན་ཕྱེད་ཡོལ་ཟ་དང་གསོག་འཇོག་ཟ། བྱིན་ལེན་མ་བྱས་
སྨན་བཞི་ཁར་མིད་པ། བསོད་པ་ཞིམ་པའི་ཟས་སློང་། ཞེས་པ་ལྟར་བཅུ་
ལས་དང་པོ་ཡང་ཡང་ཟ་བའི་ལྟུང་བྱེད་ནི། འདི་ནས་བཞི་པའི་བར་དང་
དགུ་པ་དང་བཅུ་པ་རྣམས་དྲུག་སྡེ་ལ་བཅས་ཏེ། བསོད་སྙོམས་ལན་གཅིག་
གིས་གསོ་མི་ནུས་པའི་ནད་ཀྱིས་བཏབ་པ་དང་། དགེ་འདུན་དང་མཆོད་
རྟེན་གྱི་ལས་དང་། མུ་གེའི་དུས་དང་། དཔག་ཚད་ཕྱེད་དུ་ཕྱིན་པ་མ་ཡིན་
ཞིང༌། སྲ་བརྐྱང་མ་བཏིང་བའི་དགེ་སློང་གིས། ཁྱིམ་པ་ཉེ་དུ་མ་ཡིན་པ་
ལ་ཁྲུ་གང་ཡན་ཆད་ཀྱི་གོས་ཀྱི་རྙེད་པ་མེད་པའི་དུས་རུང་གི་ཁ་ཟས་དུས་
ཉི་མ་གཅིག་ལ་ཁྱིམ་གཞན་དུ་ཟོས་ཟིན་ནས་ཡང་ཟས་ཀྱི་བསོད་སྙོམས་
10



སྡོམ་གསུམ་དཔག་བསམ་སྙེ་མ།
གཉིས་དང་གསུམ་སོགས་བསླངས་ཏེ་ཡང་ཡང་ཟོས་པའོ།།
གཉིས་པ་འདུག་གནས་སུ་ཟ་བའི་ལྟུང་བྱེད་ནི། །ཉེ་དུ་མ་
ཡིན་པའི་ཁྱིམ་པའི་གནས་མུ་སྟེགས་པའི་འདུག་གནས་སུ་ཞག་གཅིག་
ལས་ལྷག་པར་བསྡད་ནས་སྦྱིན་བདག་གིས་མ་སྟབས་པར་ཉི་མ་གཉིས་
པའི་ཟན་ཟོས་པའོ།། གསུམ་པ་ལྷུང་བཟེད་དོ་གསུམ་ལས་ལྷག་
པ་ལེན་པའི་ལྟུང་བྱེད་ནི། ཉེ་དུ་མ་ཡིན་པའི་ཁྱིམ་ནས་ཅི་བདེར་སྟོབ་པ་
མ་ཡིན་པར་དུས་རུང་གི་ཟས་ལྷུང་བཟེད་ཆེ་ཚད་གང་ངམ། །འབྲིང་ཚད་
དོའམ། ཆུང་ཚད་གསུམ་སྟེ་བྲེ་ཕྱེད་དང་ལྔ་བསླང་ དུ་ རུང་ ལ། དེ་ ལས་
ལྷག་པ་བསླངས་ཏེ་གནས་གཞན་དུ་ཁྱེར་ནས་ཟོས་པའོ།། བཞི་
པ་སྤངས་པ་ཟ་བའི་ལྟུང་བྱེད་ནི། མུ་གེའི་དུས་དང་ནད་པ་མ་ཡིན་པའི་
དགེ་སློང་གིས་དུས་རུང་གི་ཟས་བཟའ་བཅའ་གང་རུང་ཟོས་རྗེས། ད་དེ་
རིང་མི་ཟའོ་སྙམ་དུ་བློས་བཅད་ཅིང་ངག་ཏུ་བརྗོད་ནས། སླར་ཡང་ལྷག་
པོར་མ་བྱས་པར་དེ་ཉིད་ཟོས་པའོ། །གལ་ཏེ་སྤངས་པ་ཟ་ན། ཡུལ་དགེ་
སློང་གནས་མ་བཏང་བའི་མདུན་དུ་ཙོག་པུས་བཟུང་ནས་གསོལ་བ་བཏབ་
པས། ཡུལ་དེས་བླངས་ནས་ཁམ་གཉིས་སམ་གསུམ་གྱི་ཕུད་ཟ་ཞིང༌།
ཟས་སྤངས་པ་ཡིན་ན་ཟ་མི་དགོས། གང་ལྟར་ཀྱང་དེས་ཟ་བ་པོ་ལ་གཏད་
ནས་ཟར་རུང་ངོ། །ཟས་བརྩམས་པས་ལྡང་བར་མི་བྱའོ། །ཞེས་པའི་དོན་
iji



，
ལེགས་བཤད་རྒྱ་མཚོར་འཇུག་པའི་གྲུ་གཟིངས།
ཟས་ཟ་བའི་འཕྲོ་མ་རྫོགས་པ་ལ་ལངས་ནས་ལྷག་མ་ཕྱིས་ཟ་ན་བརྩམས་
ལྡང་ངོ༌། ལྔ་པ་སྤངས་བ་སྟོབ་པའི་ལྟུང་བྱེད་ནི། མཉན་ཡོད་དུ་
དགེ་སློང་རྒན་ཞུགས་ཤིག་ལ་བཅས་ཏེ་ཡུལ་དགེ་སློང་གཞན་གྱིས་སྤངས་
པའི་ཟས་ལྷག་པོར་མ་བྱས་བཞིན་དུ་དེ་ལ་ངན་སེམས་ཀྱིས་ལྟུང་བ་འབྱུང་
བའི་ཆེད་དུ་ལྷག་པོར་བྱས་སོ། །ཞེས་རྫུན་གྱིས་སྟོབ་པའི་ཚིག་སྨྲས་པ་
དེས་གོ་ནས་ཟོས་ན་སྟོབ་པ་པོ་ལ་ལྟུང་བའོ།། དྲུག་པ་འདུས་ཤིང་
ཟ་བའི་ལྟུང་བྱེད་ནི། རྒྱལ་པོའི་ཁབ་ཏུ་ལྷས་སྦྱིན་འཁོར་བཅས་ལ་བཅས་
ཏེ། ཡང་ཡང་ཟ་བའི་སྐབས་ལྟར་ན་བ་སོགས་གནང་བའི་དུས་མ་ཡིན་
པར་མཚམས་ནང་དུ་བསམ་པ་མི་མཐུན་པས་ཀུན་ནས་བསླངས་ཏེ་དགེ་
འདུན་སྤྱི་ལས་ལོགས་སུ་དགེ་སློང་གསུམ་ཡན་ཆད་དང་ལྷན་ཅིག་འདུས་
ནས་དུས་རུང་གི་ཟས་ཟོས་པའོ།། བདུན་པ་དུས་མ་ཡིན་པར་ཟ་
བའི་ལྟུང་བྱེད་ནི། མཉན་ཡོད་དུ་གཞོན་ནུ་བཅུ་བདུན་སྡེ་ལ་བཅས་ཏེ།
དུས་རུང་གི་ཟས་ཟ་བའི་དུས་མ་ཡིན་པ་གང་ཞེ་ན། དགེ་སློང་རང་གང་
དུ་གནས་པའི་གླིང་གི་ཉི་མ་ཕྱེད་ཡོལ་ནས་སྐྱ་རེངས་དང་པོ་མ་ཤར་གྱི་
བར་ཏེ། དུས་དེར་ན་བ་སོགས་ཀྱི་རྐྱེན་མེད་པར་ཟོས་ན་མགུལ་དུ་ཇི་
ཙམ་མིད་པ་དེ་སྙེད་ཀྱི་ལྟུང་བར་འགྱུར་ཞིང་། ནད་པས་ཀྱང་ཟ་བའི་ཚེ་
ནད་པ་ལ་འདི་ལྟར་གནང་བ་ཡིན་སྙམ་དུ་དུས་དྲན་བྱ་དགོས་སོ།།
12



སྡོམ་གསུམ་དཔག་བསམ་སྙེ་མ།།
བརྒྱད་པ་གསོག་འཇོག་བྱས་པ་ཟ་བའི་ལྟུང་བྱེད་ནི། དགེ་
སློང་ནག་པོ་པ་ལ་བཅས་ཏེ། ན་བ་སོགས་ཀྱི་རྐྱེན་མེད་པར་སྨན་བཞི་པོ་
གང་རུང་བྱིན་ལེན་བྱས་པ་རང་དུས་ལས་འདས་པས་གསོག་འཇོག་ཏུ་
སོང་ཞིང་མ་ཞིག་པ་མུ་གེའི་དུས་མིན་པར་ཟོས་པའོ། འདིར་གསོག་
འཇོག་ལས་འཕྲོས་པ་བཞི་སྟེ། ལག་ཉ། མཚམས་བཅོས། ཞག་ལོན།
དགེ་སློང་གིས་བཅོས་པའོ།། དང་པོ་ནི། ཆུད་ཟ་བ་སོགས་ཀྱི་རྐྱེན་
མེད་པའི་ཟས་གང་ལ་བྱིན་ལེན་མ་བྱས་པའི་གོང་དུ་དགེ་སློང་རང་གིས་
རེག་པའོ།། གཉིས་ པ་ ནི། དགེ་ སློང་རང་དབང་བའི་མཚམས་ དངོས་
སམ་དེའི་ཉེ་འཁོར་གྱི་ནང་དུ་ཟས་རྗེན་པ་ཞིག་བཙོས་པ། གསུམ་
པ་ནི། མཚམས་ནང་དེར་དེ་འདྲའི་དངོས་པོས་ཞག་ལོན་པ། བཞི་པ་
ནི༑ དེ་འདྲའི་དངོས་པོ་མཚམས་ཀྱི་ཕྱི་ནང་གང་རུང་དུ་དགེ་སློང་གིས་
བཙོས་པའོ། །དེ་བཞི་ནད་ལ་ཕན་པའམ་མུ་གེའི་དུས་མིན་པར་ཟོས་ན་
ཉེས་བྱས་སུ་འགྱུར་རོ།། དགུ་པ་བྱིན་ལེན་མ་བྱས་པར་ཟ་བའི་ལྟུང་
བྱེད་ནི། གནས་སྒྲ་མི་སྙན་ནམ་དེ་དང་འདྲ་བ་མ་ཡིན་པ། །བདག་ཉིད་
ཟན་ཆད་པ་དང་ནད་ལ་ཕན་པ་སོགས་ཀྱི་རྐྱེན་མེད་པར་ཆུ་དང་སོ་ཤིང་
མ་གཏོགས་སྨན་བཞི་གང་རུང་བྱིན་ལེན་མ་བྱས་པ་ལ་དེར་འདུ་ཤེས་
པས་ཁམ་གཅིག་ཡན་ཆད་མིད་པ་ནའོ། །བྱིན་ལེན་ནི། ནོད་པ་པོ་སྟོབ་
173



ལེགས་བཤད་རྒྱ་མཚོར་འཇུག་པའི་གྲུ་གཟིངས།
པ་པོའི་གློ་དང་རྒྱབ་ན་གནས་པ་མ་ཡིན་པ་ལ་མཚམས་གཞན་གྱིས་བར་
མ་ཆོད་པར་སྟོབ་ཅིང་། ནོད་པ་པོས་ཀྱང་ལག་གཉིས་གན་རྐྱལ་དུ་བཀན་
པས་བླང་ངོ༌། །བྱིན་ལེན་འཇིག་པའི་རྒྱུ་ནི། ལུང་རྣམ་འབྱེད་ལས། ཕྱོགས་
དང་འདྲིལ་དང་རེག་པ་དང་། །བསྔོས་དང་དགེ་སློང་མིན་གྱུར་དང་། །
ངོ་བོ་འགྱུར་དང་སྐྱེ་བ་འགྱུར། །དོར་བ་ཡིས་ནི་བྱིན་ལེན་འཇིག །ཅེས་
སོ༑༑ བཅུ་པ་ཟས་བསོད་བསློང་བའི་ལྟུང་བྱེད་ནི། རང་ཉིད་ན་
བ་ལ་སོགས་པའི་རྐྱེན་མེད་ཅིང་དངོས་པོ་འོ་
མ་སོགས་ཡུལ་དུས་དེར་བསོད་
པར་གྲགས་པ་ཞིམ་བའི་ཟས་བཟང་པོ་ཁྱིམ་པ་ཉེ་དུ་མ་ཡིན་པས་ཅི་
བདེར་མ་སྟབས་ཀྱང་ཆོག་མི་ཤེས་པར་བསླངས་ཏེ་ཟོས་པའོ།།
བཅུ་ཚན་ལྔ་པ་ཆུ་དྭང་གི་སྡེ་ཚན་ནི། སྲོག་ཆགས་བཅས། །
ཆུར་སྤྱོད་ཉལ་པོ་བྱེད་པའི་ཤུལ་དུ་ཉལ། །དབེན་པའི་སྐྱབས་སུ་འགྲེང་
དང་གཅེར་བུར་རྒྱུ། །དམག་བལྟ་དམག་སར་ཞག་གཉིས་ལྷག་པར་
བསྡད། །དམག་གི་རུ་བཀོད་བྱེད་དང་དགེ་སློང་བརྡེག །བརྡེག་བརྩམས་
གནས་ངན་ལེན་གྱི་ལྟུང་བ་འཆབ། །ཅེས་པ་ལྟར་བཅུ་ལས། དང་
པོ་སྲོག་ཆགས་དང་བཅས་པའི་ཆུར་སྤྱོད་པའི་ལྟུང་བྱེད་ནི། ཀོ་ཤམྦྷིར་
འདུན་པ་ལ་བཅས་ཏེ། རང་དོན་དུ་སྲོག་ཆགས་དང་བཅས་པའི་ཆུ་ལ་
114



སྡོམ་གསུམ་དཔག་བསམ་སྙེ་མ།
ཁྲུས་དང་བཏུང་པ་དང་གོས་འཁྲུད་པ་དང་འགོག་ཅིང་བསྒྱུར་བ་སོགས་
དང༌། རྩ་ཤིང་གཅོད་ཅིང་མེར་འཇུག་པ་སོགས་སེམས་ཅན་འཆི་བར་
མཐོང་ཡང་ལྟོས་མེད་དུ་ལོངས་སྤྱོད་ན་ཤི་བ་དེ་སྙེད་ཀྱི་ལྟུང་བའོ།། དེས་
ན་མར་མེའི་འོད་ཁང་བྱ་བ་དང༌། ཆུ་ཚགས་བཅང་བར་བྱ་ཞིང་། ཆུ་
ཚགས་ཀྱི་དབྱེ་བ་ལ། དཔྱངས་ཚགས་དང་། བུམ་ཚགས་ལྕེ་འུ་ཅན་དང་།།
ཆུ་ཚགས་གྲུ་གསུམ་དང༌། རིལ་བ་ཞབས་ཚགས་ཅན་དང༌། གསལ་
ཚགས་རྣམས་སོ།། གཉིས་པ་ཉལ་པོ་བྱེད་པའི་ཁྱིམ་དུ་འདུག་པའི་
ལྟུང་བྱེད་ནི། འདི་དང་གསུམ་པ་བརྒྱད་པ་དགུ་བ་བཅུ་པ་རྣམས་འཆར་
ཀ་ལ་བཅས་ཏེ། ཁྱིམ་པ་ཕོ་མོ་རང་ཁྱིམ་དུ་ཉལ་པོ་བྱེད་པ་ལ་ཞུགས་
པའམ་དེར་ཕྱོགས་པ་ལ། དེ་དང་ཉེ་བའི་སར་ཉལ་ལམ་འདུག་སྟེ། དེ་
དག་གིས་དགེ་སློང་དེར་ཡོད་པ་ཚོར་བའོ།། གསུམ་པ་ཉལ་པོ་བྱེད་
པའི་ཁྱིམ་དུ་འགྲེང་བའི་ལྟུང་བྱེད་ནི། ཉེ་བའི་སར་ཞེས་པའི་གནས་སུ་
དགེ་སློང་གི་བར་ན་སྐྱབས་ཡོད་པར་ཞེས་དང་། ཉལ་ལམ་འདུག་སྟེ་
ཞེས་པའི་གནས་སུ་འགྲེངས་ཏེ་གནས་པ་ཞེས་བརྗེ་བ་མ་གཏོགས་པ་
སྔར་ལྟར་རོ།། བཞི་པ་གཅེར་བུ་པ་ལ་ཟས་བྱིན་པའི་ལྟུང་བྱེད་ནི།
ཀུན་དགའ་བོ་ལ་བཅས་ཏེ། མུ་སྟེགས་གཅེར་བུ་པ་ཕོ་མོ་གང་རུང་ལ་
ནད་པ་དང་ཉེ་དུ་དང་དགེ་བ་ལ་སྦྱོར་བའི་དོན་མ་ཡིན་པར་རང་དང་དེ་
175



ལེགས་བཤད་རྒྱ་མཚོར་འཇུག་པའི་གྲུ་གཟིངས།
གཉིས་ཀས་ཟ་རུང་བའི་དུས་རུང་གི་ཟས་རང་གི་ལག་གིས་བྱིན་ཅིང་
དེས་ཐོབ་པའོ།། ལྔ་པ་དམག་ལ་བལྟ་བའི་ལྟུང་བྱེད་ནི། འདི་དང་
དྲུག་པ་དང་བདུན་པ་རྣམས་དྲུག་སྡེ་ལ་བཅས་ཏེ། རྒྱལ་པོས་བོས་པ་
སོགས་རྐྱེན་དགོས་དང་མི་ལྡན་པའི་དགེ་སློང་གིས་རང་གི་གནས་ཀྱི་ཉེ་
འཁོར་ལས་འདས་ཏེ་དམག་གི་དཔུང་ལ་བལྟས་པས་མཐོང་བ་ན་ལྟུང་
བྱེད་དོ།། དྲུག་པ་དམག་གི་ནང་དུ་གནས་པའི་ལྟུང་བྱེད་ནི། སྔར་
བཞིན་རྐྱེན་དགོས་མེད་པར་དམག་གི་ནང་དུ་ཞག་གཅིག་གམ་གཉིས་
ལས་ལྷག་པར་སྡད་པའོ། །བདུན་པ་དཔུང་གི་ཡན་ལག་ཉམས་སུ་མྱོང་
བའི་ལྟུང་བྱེད་ནི། རྐྱེན་དགོས་ཀྱི་དམག་ནང་དུ་སྡོད་དགོས་པའི་ཚེ་ཡང་
རང་དགར་གོ་མཚོན་ལ་རེག་པ་དང་དམག་དཔུང་གི་རུ་བཤམ་བཀོད་
སོགས་བྱས་པའོ།། བརྒྱད་པ་བརྡེག་པའི་ལྟུང་བྱེད་ནི། ཁྲོ་བས་
དགེ་སློང་གཞན་ལ་བརྡེག་གམ་བརྡེག་ཏུ་བཅུག་པས་ཕོག་པ་ན་བརྡེག་
ཐེངས་དེ་སྙེད་ཀྱི་ལྟུང་བ་རེ་རེའོ།། དགུ་པ་བརྡེག་པར་གཟས་པའི་
ལྟུང་བྱེད་ནི། ཁྲོ་བས་དགེ་སློང་གཞན་ལ་བརྡེག་པར་བརྩམས་པ་སྟེ་
བརྡེག་ཚུལ་བྱས་པ་དེས་གོ་བའོ།། བཅུ་པ་གནས་ངན་ལེན་འཆབ་
པའི་ལྟུང་བྱེད་ནི། མཐོལ་ཡུལ་མཚན་ཉིད་དང་ལྡན་པ་ཡོད་པའི་དབུས་
སུ་དགེ་སློང་གཞན་ལ་གནས་ངན་ལེན་གྱི་ལྟུང་བ་ཕམ་ལྷག་གང་རུང་
16



སྡོམ་གསུམ་དཔག་བསམ་སྙེ་མ།
འབྱུང་བ་ངོ་ཤེས་སམ་ཡིད་གཉིས་ཟ་བ་དགོས་པ་ཁྱད་པར་ཅན་མེད་པར་
བཅབས་ཏེ་མཚན་མོ་འདས་ན་ལྟུང་བྱེད་དོ། །ཕམ་ལྷག་ལས་གཞན་པའི་
ལྟུང་བ་འཆབ་ན་ཉེས་བྱས་སོ།།
བཅུ་ཚན་དྲུག་པ་ཁྱིམ་དང་གི་སྡེ་ཚན་ནི། དགེ་སློང་ཟས་
གཅོད་མེ་ལ་རེག་ཏུ་བཅུག །དགེ་འདུན་ལས་ལ་འདུན་ཕུལ་ཕྱིར་ལྡོག་
སྨྲ། །བསྙེན་མ་རྫོགས་དང་ནུབ་གཉིས་ལྷག་པར་ཉལ། །སྡིག་ལྟའི་ཆོས་
ལུགས་མི་གཏོང་ཕེབས་པར་སྨྲ། །དགེ་ཚུལ་སྡིག་ལྟའི་མི་གཏོང་ལྷན་
ཅིག་ཉལ། །རུང་བའི་ཚོན་མིན་ཁ་དོག་ཅན་གོས་གྱོན། །རིན་ཆེན་དམག་
ཆས་རོལ་མོའི་ཆས་ལ་རེག། །ཚ་དུས་རང་གར་ཁྲུས་བྱེད། ཅེས་པ་ལྟར་
བཅུ་ལས། དང་པོ་ཟན་གཅོད་དུ་འཇུག་པའི་ལྟུང་བྱེད་ནི། འདི་
དང་བཞི་པ་དྲུག་པ་བདུན་པ་རྣམས་ཉེར་དགའ་ལ་བཅས་ཏེ། ཁྱིམ་པས་
དགེ་སློང་གཞན་ལ་དུས་རུང་གི་ཟས་འདྲེན་པ་ན་དགེ་སློང་ལ་ངན་སེམས་
ཀྱིས་དེ་འགོག་པའི་ཚིག་སྨྲས་ནས་གཅོད་དུ་བཅུག་སྟེ་ཁྱིམ་པས་དོན་གོ་
བའོ།། གཉིས་པ་མེ་ལ་རེག་པའི་ལྟུང་བྱེད་ནི། འདི་དང་བརྒྱད་
པ་དགུ་པ་བཅུ་པ་རྣམས་དྲུག་སྡེ་ལ་བཅས་ཏེ། རྒོད་བག་གི་བསམ་པས་
མེ་ལ་རེག་གམ་རེག་ཏུ་བཅུག་ནས་རེག་པའི་ཚེ་ནའོ། །དེ་ཡང་ཆོས་ལྡན་
གྱི་བྱ་བའི་ཆེད་དུ་མེ་ལ་རེག་དགོས་ན། དུས་འདིའི་ཚེ་སྟོན་པས་གནང་
177



ལེགས་བཤད་རྒྱ་མཚོར་འཇུག་པའི་གྲུ་གཟིངས།
པ་ཡིན་སྙམ་དུ་དུས་དྲན་བྱས་ནས་ རེག་ན་ལྟུང་བར་མི་འགྱུར་རོ།།
གསུམ་པ་འདུན་པ་ཕྱིར་བསྒྱུར་གྱི་ལྟུང་བྱེད་ནི། དགའ་བོ་ལ་བཅས་
ཏེ། དགེ་འདུན་གྱིས་དགེ་སློང་གི་ཆེད་དུ་ལས་བྱས་ཤིང་ཆགས་པ་ལ་
དང་པོར་འདུན་པ་ཕུལ་ནས། སླར་བདག་གི་འདུན་པ་ཕྱིར་བྱིན་ཅིག་
ཅེས་ལྡོག་པའི་ཚིག་སྨྲས་ཏེ་དོན་གོ་བའོ། །ལས་མ་ཟིན་གོང་དུ་ཕྱིར་སྒྱུར་
ན་ནི་ལས་དེ་མི་ཆགས་པར་ཟད་ཀྱི། དེ་ལ་ལྟུང་བ་འདི་འབྱུང་བ་མ་ཡིན་
ནོ༑ ༑བཞི་པ་ནུབ་ལྷག་ཉལ་གྱི་ལྟུང་བྱེད་ནི། དགེ་སློང་གིས་བསྙེན་
པར་མ་རྫོགས་པའི་གང་ཟག་དང་ལྷན་ཅིག་གནས་གཅིག་ཏུ་ནུབ་གཉིས་
ཉལ་དུ་རུང་ལ། དེ་ལས་ལྷག་པར་ན་བ་སོགས་ཀྱི་རྐྱེན་དགོས་མེད་པར་
ནུབ་གསུམ་འདས་ནས་བཞི་པའི་སྐྱ་རེངས་ཤར་བའོ། །གལ་ཏེ་གནས་
ཁང་གཅིག་ཏུ་ཉལ་ཀྱང་བར་དུ་ཁྲུ་ཕྱེད་དང་དགུས་ཆོད་ན་ལྟུང་བ་མེད་དེ།
མདོར། །འདི་ལ་བྱ་གག་འཕུར་ནས་འབབ་བའི་ལམ་ནི་བར་དུ་ཆོད་པ་
ཉིད་ཡིན་ནོ། །ཞེས་པས་གནས་གཅིག་པར་མི་འགྱུར་བའི་ཕྱིར་རོ།།
ལྔ་པ་སྡིག་ལྟ་མི་གཏོང་བའི་ལྟུང་བྱེད་ནི། དགེ་སློང་འཆི་ལྟས་ལ་
བཅས་ཏེ། ཆང་འཐུང་བ་དང་ཕྱི་དྲོ་ཟ་བ་སོགས་ལ་ཉེས་པ་མི་འབྱུང་
ངོ་༑ ༑ཞེས་སྡིག་ལྟའི་ཆོས་ལུགས་སྨྲ་བ་ཉིད་བཟློག་བྱེད་ལྔ་པའི་མཐའ་
ལ་མ་བཏང་བའོ།། དྲུག་པ་སྤངས་པའི་རྗེས་ཕྱོགས་ཀྱི་ལྟུང་བྱེད་
1c



སྡོམ་གསུམ་དཔག་བསམ་སྙེ་མ།
ནི༑ དགེ་འདུན་གྱིས་གནས་ནས་བྱུངས་བའི་དགེ་སློང་དང་ལྷན་ཅིག་
གཏམ་ཕེབས་པར་སྨྲ་བ་སོགས་སྤྱོད་ལམ་མཐུན་པར་བྱས་ནས་མཚན་
དེའི་མཐའི་སྐད་ཅིག་མ་འདས་པའོ།། བདུན་པ་བསྙིལ་བ་སྡུད་
པའི་ལྟུང་བྱེད་ནི། སྡིག་ལྟ་མི་གཏོང་བའི་དགེ་ཚུལ་དགེ་འདུན་གྱིས་
བསྙིལ་བ་དང་ལྷན་ཅིག་ཉལ་བ་སོགས་སྤྱོད་ལམ་མཐུན་པར་བྱས་ནས་
མཚན་མཐའ་འདས་པའོ།། བརྒྱད་པ་ཁ་མ་བསྒྱུར་བའི་གོས་གྱོན་
པའི་ལྟུང་བྱེད་ནི། ཆུ་ཚགས་མ་གཏོགས་རུང་བའི་ཚོན་གསུམ་གྱི་ཁ་མ་
བསྒྱུར་བའི་གོས་ཁྲུ་གང་ ཡན་ཆད་ ཁ་དོག་དཀར་པོ་ཅན་གཞན་གྱི་
གཡོགས་མེད་པར་གྱོན་ན་ལྟུང་བྱེད་དང༌། ནག་པོ་དང་ཁྲ་བོ་དང་ཚོན་
ཆེན་བརྒྱད་ཀྱིས་ཁ་བསྒྱུར་བ་ལ་ཉེས་བྱས་སོ།། དགུ་པ་རིན་པོ་
ཆེ་ལ་རེག་པའི་ལྟུང་བྱེད་ནི། ཆུད་འཛའ་བ་དང་སྦྱིན་བདག་བསོད་ནམས་
འདོད་པས་སྟབས་པ་དང་ཆོས་འཆད་པ་སོགས་དོན་ཁྱད་པར་ཅན་སྒྲུབ་
པའི་སྐབས་མ་ཡིན་པར་རང་མི་དབང་པའི་ནོར་བུ་དང་མུ་ཏིག་སོགས་
རིན་པོ་ཆེའམ། དེར་མིང་གིས་སྨོས་པ་མདའ་མདུང་སོགས་དམག་ཆས་
དང༌། རྔ་བོ་ཆེ་སོགས་རོལ་མོའི་ཆས་ལ་རྒོད་བག་གི་བསམ་པས་རང་
ངམ་བསྐོས་པས་རེག་པའོ།། བཅུ་པ་ཁྲུས་བྱེད་པའི་ལྟུང་བྱེད་ནི།
ཚ་བའི་དུས་དབྱར་ཟླ་གསུམ་དང་ནད་ལ་ཕན་པ་སོགས་གནངབའི་དུས་
179



ལེགས་བཤད་རྒྱ་མཚོར་འཇུག་པའི་གྲུ་གཟིངས།
མ་ཡིན་པར་སྔར་ཁྲུས་བྱས་ནས་ཟླ་བ་ཕྱེད་མ་འདས་པའི་སྔ་རོལ་ཏུ་ཆུ་
ལ་རང་དགར་ཁྲུས་བྱས་ཏེ་ལུས་ཕྱེད་ཆུར་ནུབ་པའོ།།
བཅུ་ཚན་བདུན་པ་བསམ་བཞིན་གྱི་སྡེ་ཚན་ནི། དུད་འགྲོ་
གསོད། །དགེ་སློང་བྱས་ལ་འགྱོད་བསྐྱེད་གག་ཚིལ་སྒྲོག །ཆུར་རྩེ་བུད་
མེད་གནས་གཅིག་ཉལ་བ་དང་། །དགེ་སློང་དངངས་བྱེད་དེ་ཡི་ཡོ་བྱད་
སྦེད། །སྔར་བྱིན་གདེངས་མེད་སླར་བླངས་སྤྱོད་པ་དང་། །གཞི་མེད་སྐུར་
བཏབ་བུད་མེད་ལྷན་ཅིག་ཏུ། །སྐྱེས་པ་མེད་པར་ལམ་འགྲོ། ཞེས་པ་
ལྟར་བཅུ་ལས། དང་པོ་དུད་འགྲོ་གསོད་པའི་ལྟུང་བྱེད་ནི། འདི་
དང་གཉིས་པ་དང་དྲུག་པ་རྣམས་འཆར་ཀ་ལ་བཅས་ཏེ། གསོད་འདོད་
ཀྱི་བསམ་པས་དུད་འགྲོའི་རིགས་སུ་གཏོགས་པ་གསོད་དམ་གསོད་དུ་
བཅུག་སྟེ་རང་མ་ཤི་བའི་གོང་དུ་ཤི་ན་ཇི་སྙེད་ཤི་བ་དེ་སྙེད་ཀྱི་ལྟུང་བའོ།།
གཉིས་པ་འགྱོད་པ་བསྐྱེད་པའི་ལྟུང་བྱེད་ནི། དགེ་སློང་གཞན་ཡིད་
མི་བདེ་བར་བྱ་བའི་ཕྱིར་ཁྱོད་ལ་སྡོམ་པ་མ་སྐྱེས་ཞེས་སམ་ཉམས་སོ། །
ཞེས་སོགས་འགྱོད་པ་བསྐྱེད་པའི་ཚིག་སྨྲས་པ་དེས་གོ་བའོ།།
གསུམ་པ་གག་ཚིལ་བྱེད་པའི་ལྟུང་བྱེད་ནི། འདི་དང་བཞི་པ་བཅུ་
བདུན་སྡེ་ལ་བཅས་ཏེ། དགེ་སློང་གཞན་གྱི་ལུས་ལ་སྐྱི་གཡའ་བར་བྱ་བའི་
བསམ་པས་མཆན་ཁུང་སོགས་ལ་རེག་སྟེ་གག་ཚིལ་སྒོག་པའོ།
is



སྡོམ་གསུམ་དཔག་བསམ་སྙེ་མ།
བཞི་པ་ཆུ་ལ་རྩེ་བའི་ལྟུང་བྱེད་ནི། རྒོད་བག་གི་བསམ་པས་ལུས་
ཕྱེད་ནུབ་པའི་ཆུ་ལ་རྗེས་སམ་རྩེར་བཅུག་པ་ལས་གྱུར་པའོ།། ལྔ་པ་
བུད་མེད་དང་ལྷན་ཅིག་ཉལ་བའི་ལྟུང་བྱེད་ནི། མ་འགགས་པ་ལ་བཅས་
ཏ༑ དགེ་སློང་གིས་ཁྲིམས་གྲོགས་མེད་པར་བུད་མེད་དང་ལྷན་ཅིག་གནས་
གཅིག་ཏུ་གཉིས་ཀ་ཉལ་བའི་སྤྱོད་ལམ་གྱིས་མཚན་མོའི་མཐའ་འདས་པའོ།།
དྲུག་པ་དངངས་པར་བྱེད་པའི་ལྟུང་བྱེད་ནི། དགེ་སློང་གིས་དགེ་
སློང་གཞན་དངངས་པར་བྱེད་འདོད་པས་ཡིད་དུ་མི་འོང་བའི་འཇིགས་པ་
སྣ་ཚོགས་སྟོན་ནམ་སྟོན་དུ་བཅུག་པས་དེ་སྐྲག་པ་སྐྱེས་པའོ།།
བདུན་པ་སྦེད་པའི་ལྟུང་བྱེད་ནི། དྲུག་སྡེ་ལ་བཅས་ཏེ། དགེ་སློང་གིས་
རབ་བྱུང་སྡེ་ལྔ་གང་ཡང་རུང་བ་དེའི་ཆོས་གོས་དང་ལྷུང་བཟེད་སོགས་
འཚོ་བའི་ཡོ་བྱད་རྐུ་འདོད་དང་ཕན་སེམས་མ་ཡིན་པར་སྦེད་དམ་སྦེད་དུ་
བཅུག་སྟེ་སྦས་པའོ།། བརྒྱད་པ་གདིངས་མེད་པར་སྤྱོད་པའི་ལྟུང་
བྱེད་ནི། ཉེར་དགའ་ལ་བཅས་ཏེ། དགེ་སློང་གཞན་གྱི་གོས་སྔར་རང་གིས་
བྱིན་པ་རྐུ་སེམས་དང་ཡིད་གཅུགས་མིན་པར་དེས་གནང་བའི་གདེངས་
མེད་བཞིན་དུ་སླར་བླངས་ནས་ཅི་དགར་ལོངས་སྤྱད་བའོ།། དགུ་
པ་སྐུར་འདེབས་ཀྱི་ལྟུང་བྱེད་ནི། མཛའ་བོ་དང་ས་ལས་སྐྱེས་ལ་བཅས་
ཏེ༑ མཐོང་ཐོས་དོགས་གསུམ་གྱི་གཞི་མེད་པའི་དགེ་སློང་གཞན་ལ་ལྷག་
11



ལེགས་བཤད་རྒྱ་མཚོར་འཇུག་པའི་གྲུ་གཟིངས།
མ་བཅུ་གསུམ་གང་རུང་གིས་སྐུར་པ་བཏབ་ཅིང་དེས་གོ་བའོ།། བཅུ་
པ་བུད་མེད་དང་ལྷན་ཅིག་ལམ་དུ་འགྲོ་བའི་ལྟུང་བྱེད་ནི། མཉན་ཡོད་དུ་
འགྲོ་བའི་དགེ་སློང་ཞིག་ལ་བཅས་ཏེ། དགེ་སློང་གིས་ཉེ་དུ་མ་ཡིན་པའི་
བུད་མེད་དང་ལྷན་ཅིག་སྐྱེས་པའི་ཁྲིམས་གྲོགས་མེད་པར་ལམ་དུ་འགྲོ་
ན་རྒྱང་གྲགས་རེ་རེ་འདས་པ་ལ་ལྟུང་བ་རེ་རེ་དང་། དེའི་ཕྱེད་ལ་ཉེས་
བྱས་སོ།།
བཅུ་ཚན་བརྒྱད་པ་མགྲོན་མང་རྐུན་མ་ཞེས་པའི་སྡེ་ཚན་ནི།
རྐུན་མའང་མཚུངས། །ཉི་ཤུ་མ་ལོན་པ་ལ་བསྙེན་རྫོགས་ཕོག །ས་བ་
མགྲོན་བོས་ཟླ་བཞི་ལྷག་པར་ཟོས། །མི་ཤེས་བརྗོད་དང་འཐབ་པའི་
ཉན་རྣ་བྱེད། །ཉེས་མེད་མི་སྨྲ་འགྲོ་དང་མི་གུས་འགལ། །ཆང་འཐུང་
དུས་མིན་ཕྱི་དྲོ་གྲོང་དུ་རྒྱུ། །ཞེས་པ་ལྟར་བཅུ་ལས། དང་པོ་
རྐུན་མ་དང་ལྷན་ཅིག་ལམ་དུ་འགྲོ་བའི་ལྟུང་བྱེད་ནི། འགྲོན་ལམ་དུ་འགྲོ་
བའི་དགེ་སློང་ལ་བཅས་ཏེ། དགེ་སློང་གིས་ཆོམ་རྐུན་ནམ་ཤོ་གོམ་མ་
བྱིན་པའི་ཚོང་བ་དང་ལྷན་ཅིག་ལམ་དུ་འགྲོ་ནའང་སྔ་མ་དང་མཚུངས་ཏེ།
རྒྱང་གྲགས་རེ་རེ་ལ་ལྟུང་བའོ།། གཉིས་པ་ཉི་ཤུ་མ་ལོན་པ་རྫོགས་
པར་བྱེད་པའི་ལྟུང་བྱེད་ནི། མོངྒལ་གྱི་བུ་ལ་བཅས་ཏེ། བསྒྲུབ་བྱ་སྐྱེས་
པ་མངལ་ཤོལ་རྩིས་ཀྱང་ལོ་ཉི་ཤུ་མ་ལོན་པ་ལ་དེར་འདུ་ཤེས་སམ་ཐེ་ཚོམ་
12



སྡོམ་གསུམ་དཔག་བསམ་སྙེ་མ།
ཟ་བས་བསྙེན་རྫོགས་ཕོག་ན། ལས་བརྗོད་པ་གསུམ་པའི་བྱ་བ་བརྗོད་
པ་རྫོགས་ནས་བྱེད་པ་བརྗོད་པའི་འགོ་རྩོམ་པའི་ཚེ་མཁན་པོ་ལ་ལྟུང་
བྱེད་དང༌། སློབ་དཔོན་དང་དགེ་འདུན་ལ་ཉེས་བྱས་སོ།། གསུམ་
པ་ས་བརྐོ་བའི་ལྟུང་བྱེད་ནི། འདི་དང་བཞི་པ་དང་ལྔ་པ་རྣམས་དྲུག་སྡེ་
ལ་བཅས་ཏེ། དགེ་སློང་གིས་འཇིག་རྟེན་ལ་གྲགས་པའི་ས་སྲ་ཞིང་འཐས་
པར་གནས་པ་དགོས་པ་ཁྱད་པར་ཅན་མེད་པར་བརྐོའམ་བརྐོར་བཅུག་
སྟེ་སོར་བཞི་ཡན་ཆད་བསྐོས་པའོ།། བཞི་པ་མགྲོན་དུ་གཉེར་བ་
ལས་རིང་དུ་འདུག་པའི་ལྟུང་བྱེད་ནི། སྦྱིན་བདག་གིས་དུས་ཇི་ཙམ་
མགྲོན་དུ་བོས་པ་ལས་ལྷག་པ་འདུག་པའམ། ཚིགས་བཞག་པ་མེད་ན་
ཟླ་བ་བཞི་ལས་ལྷག་པར་བསྡད་ནས་ཟས་ཟོས་པའོ།། ལྔ་པ་བསླབ་
པ་ཉེ་བར་འཇོག་པ་སྤོང་བའི་ལྟུང་བྱེད་ནི། དགེ་སློང་གཞན་གྱིས་རང་
ཉིད་བསླབ་པ་ལ་སློབ་པར་བསྐུལ་བ་ན། བསྐུལ་བ་པོ་ལ་ཁྱོད་ཀྱིས་མི་
ཤེས་པས་གཞན་ཤེས་པ་ལ་མ་དྲིས་ཀྱི་བར་དུ་མི་སློབ་པོ་ཞེས་པ་ལྟ་བུའི་
ཁྱད་གསོད་ཀྱིས་སྤོང་བའི་ཚིག་བརྗོད་ཅིང་གོ་བའོ།། དྲུག་པ་ཉན་
རྣ་བྱེད་པའི་ལྟུང་བྱེད་ནི། ཉེར་དགའ་ལ་བཅས་ཏེ། དགེ་སློང་རང་དང་
རྩོད་ཟླར་གྱུར་པའི་དགེ་སློང་གཞན་གཉིས་མན་ཆད་གྲོས་བྱེད་པ་ལ་རྩོད་
པ་ཞི་འདོད་མ་ཡིན་པར་འཐབ་མོ་དེ་སྤར་བའི་ཆེད་དུ་ཉན་ན་བྱས་པས་
i83



ལེགས་བཤད་རྒྱ་མཚོར་འཇུག་པའི་གྲུ་གཟིངས།
རང་གིས་དོན་གོ་བའོ།། བདུན་པ་མི་སྨྲ་བར་འགྲོ་བའི་ལྟུང་བྱེད་
ནི། དགའ་བོ་ལ་བཅས་ཏེ། རང་ཁ་སྐོང་དུ་འོས་པའི་དགེ་སློང་གིས་གསོ་
སྦྱོང་སོགས་དགེ་འདུན་གྱི་ཆོས་ལྡན་གྱི་ལས་གྲལ་དུ་དང་པོར་འདུས་ནས་
གསོལ་བ་ཙམ་ཡང་མ་བྱས་པའི་གོང་དུ་དགེ་འདུན་མཐུན་པ་སྒྲུབ་བྱེད་
ཀྱི་འདུན་པ་མ་ཕུལ་པའམ་ལྟག་འོག་གི་དགེ་སློང་ལ་འགྲོ་བ་མི་སྨྲ་བར་
ཐོས་པའི་ཉེ་འཁོར་ལས་འདས་ཏེ་ཕྱིན་པའོ། །གསོལ་བ་ཐོས་ནས་ཕྱིན་
ན་ཉེས་བྱས་དང་། རང་ཁ་སྐོང་དུ་མི་འོས་པ་སོགས་ལ་ལྟུང་བ་མེད་དོ།།
བརྒྱད་པ་མ་གུས་པའི་ལྟུང་བྱེད་ནི། གླང་ཆེན་ལྷས་ཀྱི་བདག་པོའི་
བུ་ནག་པ་ལ་བཅས་ཏེ། དགེ་སློང་གིས་སངས་རྒྱས་དངོས་སུ་བཞུགས་
པ་དང་། དགེ་སློང་གི་དགེ་འདུན་དང༌། དགེ་འདུན་གྱི་ཐ་སྙད་པ་དགེ་
བསྐོས་ཏེ་གསུམ་པོ་གང་ཡང་རུང་བས་ཆོས་ལྡན་གྱི་བཀའ་བསྒོ་བའི་དོན་
ལ་ཁོ་བོས་སྒྲུབ་མི་ནུས་སོ། །ཞེས་ཤད་སྦྱང་མེད་པར་མ་གུས་པས་དེ་
ལས་བཟློག་སྟེ་འགལ་བར་བྱས་པའོ།། དགུ་པ་ཆང་འཐུང་བའི་
ལྟུང་བྱེད་ནི། ལེགས་འོང་ལ་བཅས་ཏེ། ཕབས་བཏབ་པ་འབྲུའི་ཆང་དང་
རྒུན་ཆང་སོགས་བཅོས་པའི་ཆང་དང༌། དེ་དག་གི་སྦང་མ་དང་ཚིགས་
མ་སོགས་མྱོས་པའི་ནུས་པ་ཅན་རྣམས་འཐུང་ངམ་ཟ་བར་འདོད་པས་
མགུལ་དུ་མིད་པ་ན་ལྟུང་བྱེད་དེ། བསྐོལ་བས་ཆང་གི་རོ་ནུས་ཉམས་པར་
184



སྡོམ་གསུམ་དཔག་བསམ་སྙེ་མ།
བྱས་པ་དང་། ནད་པ་ལ་ཕན་པའི་ཕྱིར་ཁར་བསྲེལ་པ་ཙམ་དང་ལུས་ལ་
བཀུད་པ་ཙམ་ལ་ཉེས་པ་མེད་དོ།། བཅུ་པ་དུས་མིན་པར་གྲོང་
དུ་འགྲོ་བའི་ལྟུང་བྱེད་ནི། དུས་མ་ཡིན་པ་ཕྱི་དྲོ་སྟེ། རང་གླིང་གི་ཉི་མ་
ཕྱེད་ཡོལ་ནས་སྐྱ་རེངས་མ་ཤར་གྱི་བར་དུ་རྐྱེན་དགོས་མེད་དེར་འཁོད་
གྱི་གྲོགས་ལ་མ་སྨྲས་བར་ཁྱིམ་པའི་གྲོང་དུ་རྒྱུ་བར་བྱེད་པས་སྒོ་གཏན་
དང་ཉེ་འཁོར་ལས་འདས་པའོ།།
བཅུ་ཚན་དགུ་པ་ཆོས་སྟོན་གྱི་སྡེ་ཚན་ནི། ཟས་བཅས་ཕྱི་དྲོ་རྒྱུ་
དང་ཁྱིམ་གསུམ་འདས། །རྒྱལ་པོ་བཙུན་མོར་རྩེ་བའི་ཁབ་ཏུ་ཉལ། །
མདོ་སོགས་འདོན་ལ་ད་གདོད་ཤེས་ཟེར་དང། །རིན་ཆེན་ཁབ་རལ་ཁྲི་
རྐང་ཚད་ལྷག་བཟོས། །ངན་སེམས་ཤེང་བལ་ཁྲི་སྟེང་བརྡལ་ཏེ་བགོས། །
གདིང་གཡན་རས་ཆེན་ཆོས་གོས་ཚད་ལྷག་གོ །ཞེས་པ་ལྟར་བཅུ་ལས།
དང་པོ་གྲོང་གཞན་དུ་རྒྱུ་བའི་ལྟུང་བྱེད་ནི། འདི་དང་དྲུག་པ་དང་
བཅུ་པ་རྣམས་ཉེར་དགའ་ལ་བཅས་ཏེ། དགེ་སློང་གིས་སྔ་དྲོ་རང་ཚིག་
གིས་སྦྱིན་བདག་ཁྱིམ་པའི་གནས་སུ་ཟས་ལ་སྤྱན་དྲངས་ནས། དུས་ལ་
བྲིམ་ཞེས་མ་བསྒོས་པར་རང་ཉིད་ཁྱིམ་གཅིག་ནས་གཅིག་ཏུ་རྒྱུ་བས་ཁྱིམ་
གསུམ་འདས་ཏེ་དགེ་འདུན་གྱི་གདུགས་ཚོད་ལ་གནོད་པ་དང་། ཕྱི་དྲོ་
ཁྱིམ་བཞི་ཕན་ཆད་འདས་པས་དགེ་འདུན་གྱི་ཆོས་ཀྱི་ལོངས་སྤྱོད་ལ་
1s5



ལེགས་བཤད་རྒྱ་མཚོར་འཇུག་པའི་གྲུ་གཟིངས།
གནོད་པའོ།། གཉིས་པ་རྒྱལ་པོའི་ཕོ་བྲང་དུ་ནུབ་མོ་འགྲོ་བའི་ལྟུང་
བྱེད་ནི། འཆར་ཀ་ལ་བཅས་ཏེ། ཆོས་ལྡན་གྱི་དོན་དུ་བོས་པ་སོགས་དགོས་
པ་ཁྱད་པར་ཅན་མེད་བཞིན་དུ་རྒྱལ་པོ་བཙུན་མོ་དང་ལྷན་ཅིག་རྩེ་བའི་
ཁབ་སྟེ་བཙུན་མོ་དང་བཅས་པའི་ཕོ་བྲང་དུ་ཉི་མ་དམར་ཐག་ཆོད་ནས་
སྐྱ་རེངས་ཐ་མ་མ་ཤར་གྱི་བར་འགྲོ་ན་གནས་དེའི་སྒོ་གཏན་ནམ། དེའི་
ཉེ་འཁོར་འདས་པར་སླེབ་པའོ། །ནུབ་མོར་མ་ཟད་ཉིན་མོ་ཕྱིན་ནས་
མཚན་ལ་དེར་ཉལ་ཀྱང་འདྲའོ།། གསུམ་པ་བསླབ་གཞི་ཁྱད་དུ་
གསོད་པའི་ལྟུང་བྱེད་ནི། འདི་དང་ལྔ་པ་དག་དྲུག་སྡེ་ལ་བཅས་ཏེ། སོ་
ཐར་གྱི་མདོ་ལན་གཉིས་ཡན་ཆད་ཐོས་ཤིང་མདོ་དེ་ལ་དོན་དེ་ཡོད་པ་
སྔར་ནས་ཤེས་ཀྱང་ཤེས་རིན་མི་ཆོག་པར་སྟོན་པའི་ཕྱིར་གསོ་སྦྱོང་གི་
དུས་སུ་དོན་འདི་ཡོད་པར་གདོད་ཤེས་སོ། །ཞེས་འདུལ་བར་གཏོགས་
པའི་བསླབ་པ་ཁྱད་གསོད་ཀྱི་ཚིག་སྨྲས་པ་ཕ་རོལ་པོས་གོ་ན་ལྟུང་བྱེད་
དང༌། མདོ་སྡེ་སོགས་ལ་ཉེས་བྱས་སོ།། བཞི་པ་ཁབ་རལ་འཆོས་
པའི་ལྟུང་བྱེད་ནི། འདི་དང་བདུན་པ་དང་བརྒྱད་པ་དང་དགུ་པ་རྣམས་
དགེ་སློང་རབ་ཏུ་མང་པོ་ལ་བཅས་ཏེ། དཀོན་ཞིང་རིན་ཐང་ཆེ་བའི་རྫས་
བ་སྲོ་སོགས་ལ་ཁབ་རལ་བྱེད་དམ་མ་བྱེད་དུ་བཅུག་སྟེ་ཟིན་པའོ།།
ལྔ་པ་ཁྲི་རྐང་འཆོས་པའི་ལྟུང་བྱེད་ནི། དགེ་སློང་གིས་དགེ་འདུན་
186



སྡོམ་གསུམ་དཔག་བསམ་སྙེ་མ།
གྱི་ཁྲིའམ་ཁྲིའུའི་རྐང་པ་བུ་གར་གཞུག་པ་མན་ཆད་ཁྲུ་གང་ཚད་ཡིན་པས་
དེ་ལས་ལྷག་པ་བཟོ་འམ་གཟོར་བཅུག་སྟེ་ཟིན་པའོ།། དྲུག་པ་ཤིང་
བལ་གྱིས་གོས་པར་བྱས་པའི་ལྟུང་བྱེད་ནི། དགེ་འདུན་གྱི་ཁྲི་དང་ཁྲིའུའི་
སྟེང་དུ་དགེ་སློང་གིས་ངན་སེམས་ཀྱིས་ཤིང་བལ་བརྡལ་ཏེ་གོས་པར་བྱས་
པའོ། བདུན་པ་གདིང་བ་དང༌། བརྒྱད་པ་གཡན་དགབ་
དང་། དགུ་པ་དབྱར་གྱི་གོས་རས་ཆེན་རྣམས་ཚད་ལྷག་བྱེད་པའི་
ལྟུང་བྱེད་ནི། དགེ་སློང་གིས་རང་དོན་དུ་དེ་གསུམ་རང་རང་གི་ཚད་ལས་
ལྷག་པ་བྱེད་དམ་བྱེད་དུ་བཅུག་སྟེ་ཟིན་པ་ན་དེ་དང་དེའི་ལྟུང་བྱེད་དོ། །
ཚད་ནི། གདིང་བ་སྲིད་དུ་ཁྲུ་གསུམ་དང་ཞེང་དུ་ཁྲུ་དོ་དང་སོར་དྲུག །
གཡན་དགབ་ཀྱི་སྲིད་དུ་ཁྲུ་དྲུག་དང་ཞེང་དུ་ཁྲུ་གསུམ། རས་ཆེན་གྱི་སྲིད་
དུ་ཁྲུ་དགུ་དང་། ཞིང་དུ་ཁྲུ་གསུམ་དང་སོར་བཅོ་བརྒྱད་དོ། །དེ་ཡང་ཁུ་
དང་སོར་གྱིས་འཇལ་བ་ཐམས་ཅད་ལ་རང་རང་གི་འཇལ་བྱེད་ཀྱི་ཕྱེད་
ཀྱིས་ལྷག་ན་ལྟུང་བའོ། འདི་དག་གི་ལྟུང་བ་བཤགས་པའི་ཚེ། ཁབ་རལ་
བཅག་ཅིང་ཁྲིའི་ཤིང་བལ་བསྐུས་ནས་དང་། ཁྲི་རྐང་གདིང་གཡན་རས་
ཆེན་བཞིའི་ལྷག་པོ་བཅད་ནས་བཤགས་དགོས་ཤིང༌། བཤགས་ཡུལ་
གྱིས་བཅག་གམ། བསྡུས་སམ། བཅད་དམ་ཞེས་མ་དྲིས་ན་ཉེས་བྱས་
སོ༑༑ བཅུ་པ་བདེ་བར་གཤེགས་པའི་ཆོས་གོས་ཀྱི་ཚད་ལས་གྱུར་
in



ལེགས་བཤད་རྒྱ་མཚོར་འཇུག་པའི་གྲུ་གཟིངས།
པའི་ལྟུང་བྱེད་ནི། སྟོན་པའི་ལུས་ཚད་ཙམ་མེད་པར་དེའི་ཆོས་གོས་ཀྱི་
ཚད་དམ། དེ་ལྷག་པ་བྱེད་དམ་བྱེད་དུ་བཅུག་སྟེ་ཟིན་པ་ལས་གྱུར་པའོ། །
དེ་ལ་སྟོན་པའི་ཆོས་གོས་ཀྱི་ཚད་ནི། སྲིད་དུ་སྟོན་པ་རང་གི་ཁྲུ་ལྔ་ཡིན་
པས་མི་ཕལ་བའི་ཁྲུ་བཅོ་ལྔ་དང་། ཞེང་དུ་སྟོན་པའི་ཁྲུ་གསུམ་ལ་ཕལ་
པའི་ཁྲུ་དགུ་ཡོད་དེ། སྟོན་པའི་ཁྲུ་རེ་ལ་མི་འབྲིང་པོའི་ཁྲུ་གསུམ་རེ་ཡོད་
པའི་ཕྱིར་རོ།།
ལྔ་པ་སོར་བཤགས་ལ་བསྟན་བཤད་གཉིས་ལས། དང་པོ་
ནི། སོ་སོར་བཤགས་བྱའི་སྡེ་ནི་བཞི་ཡིན་ཏེ། །ཞེས་པ་སྟེ། སྨྲེ་སྔགས་
ཀྱི་རྣམ་པས་སོ་སོར་བཤགས་པས་ན་སོར་བཤགས་ཀྱི་སྡེ་ཞེས་བྱ་སྟེ།
དེའི་མཚན་ཉིད་ནི། བསྙེན་པར་རྫོགས་པའི་རྒྱུད་ཀྱི་བཅས་འགལ་གྱི་ལྟུང་
བ་གང་ཞིག །སོར་བཤགས་ཀྱི་མིང་གིས་ཕྱིར་བཅོས་བྱས་ན་དག་ཏུ་རུང་
བའོ།། དབྱེ་ན། རབ་ཏུ་བྱུང་བའི་དང་། ཁྱིམ་པའི་གཞི་ལས་བྱུང་བ་
གཉིས་གཉིས་ཏེ་བཞིའོ། །
གཉིས་པ་རྒྱས་བཤད་ནི། དགེ་སློང་མ་ལས་གྲོང་དུ་ཟས་
བསླངས་ཟོས། །ཁྱིམ་དུ་དགེ་སློང་མས་བསྒོས་མ་བཟློག་ཟོས། །བསླབ་
སྡོམ་སྦྱིན་ལས་རུང་མིན་བསླངས་ཏེ་ཟོས། །ནགས་མ་མྱུལ་བར་དགོན་
པར་བསླངས་ཟོས་བཞིའོ། །ཞེས་པ་ལྟར་བཞི་ལས། དང་པོ་ཉེར་དགའ་
188



སྡོམ་གསུམ་དཔག་བསམ་སྙེ་མ།
དང་ཕྱི་མ་གསུམ་དྲུག་སྡེ་ལ་བཅས། དེ་ལ་དང་པོ་དགེ་སློང་མ་ལ་ཟས་
ལེན་པའི་སོར་བཤགས་ནི། ཉེ་དུ་མ་ཡིན་པའི་དགེ་སློང་མ་བདག་ཉིད་
བཟའ་བའི་ཆེད་དུ་བསྒྲུབས་པའི་དུས་རུང་གི་ཟས་གྲོང་མ། དེའི་ཉེ་
འཁོར་རམ། ལམ་པོ་ཆེ་གང་རུང་དུ་དགེ་སློང་གིས་བསླངས་ཏེ་ཟོས་
པའོ།། གཉིས་པ་དགེ་སློང་མས་ངོས་མགྲོན་བྱེད་པ་མ་བཟློག་པར་
ཟོས་པའི་སོར་བཤགས་ནི། དགེ་སློང་གསུམ་ཡན་ཆད་ཁྱིམ་པས་མགྲོན་
དུ་བོས་པ་ན་དགེ་སློང་མས་བསྐོ་བཤམ་སྟེ་གྲལ་རིམ་པར་འབྲིམ་དུ་མི་
འཇུག་པར་ངོས་མགྲོན་གྱིས་འདི་ལ་ཕུལ་ཅིག་ཅེས་བསྒོ་བ་དེ་དགེ་སློང་
གཅིག་གིས་མ་བཟློག་པར་དགེ་སློང་ཇི་སྙེད་པས་ཟོས་པ་དེ་ཐམས་ཅད་
ལ་སོར་བཤགས་ཀྱི་ཁ་ན་མ་ཐོ་བར་གྱུར་རོ།། གསུམ་པ་བསླབ་པ་
བྲལ་ཏེ་ཁྱིམ་དུ་འཇུག་པའི་སོར་བཤགས་ནི། དགེ་འདུན་བློ་མཐུན་པས་
གསོལ་བའི་ལས་ཀྱིས་ཁྱིམ་པ་ཅི་རིགས་ལས་དགག་བྱ་དང་དགོས་པའི་
དབང་གིས་ཟས་མི་སློང་བའི་བསླབ་སྡོམ་སྦྱིན་པ་ན། ཁྲིམས་དེར་གཏོགས་
པའི་དགེ་སློང་གིས། དེ་ལས་ལེན་རུང་བ་ལོ་མ་སོགས་མེད་པ་མ་ཡིན་
པའི་དུས་རུང་གི་ཟས་བསླངས་ཏེ་ཟོས་པའོ།། བཞི་པ་ནགས་མ་
བརྟགས་པ་ལས་གྱུར་པའི་སོར་བཤགས་ནི། གྲོང་ནས་རྒྱང་གྲགས་
སྤགས་པའི་འཇིགས་བཅས་ཀྱི་དགོན་པར་དགེ་འདུན་གྱིས་ནགས་མྱུལ་
1



ལེགས་བཤད་རྒྱ་མཚོར་འཇུག་པའི་གྲུ་གཟིངས།
བར་བསྐོས་པའི་དགེ་སློང་གིས། དགེ་འདུན་དང་སྦྱིན་བདག་གི་གནོད་
པ་བསྲུང་བའི་བྱ་བ་འདིས་ཅི་བྱ་སྙམ་པས་ནགས་མ་མྱུལ་བར་ཁྱིམ་པ་
ལས་དུས་རུང་གི་ཟས་བསླངས་ཏེ་ཟོས་པའོ།།
དྲུག་པ་ཉེས་བྱས་ལ་བསྟན་བཤད་གཉིས་ལས། དངཔོ་ནི།
ཉེས་བྱས་བརྒྱད་དངབཅུ་གཉིས་ཞེས་གྲགས་པ། །ཞེས་པ་ཉེས་པ་ཕྲ་མོའི་
རང་བཞིན་ཡིན་པས་ན་ཉེས་བྱས་ཏེ། དེའི་མཚན་ཉིད། བསྙེན་པར་
རྫོགས་པའི་རྒྱུད་གྱི་བཅས་འགལ་གྱི་ལྟུང་བ་གང་ཞིག །ཉེས་བྱས་ཀྱི་མིང་
གིས་ཕྱིར་བཅོས་བྱས་ན་དག་ཏུ་རུང་བ། དབྱེ་ན། མདོའི་སྡོམས་ཀྱིས་
བསྡུས་པ་ལ་བརྒྱ་དང་བཅུ་གཉིས་ཏེ། འདི་རྣམས་ཕལ་ཆེ་བ་དྲུག་སྡེ་ལ་
བཅས་སོ།། གཉིས་པ་རྒྱས་བཤད་ལ་དགུ་ལས། དང་པོ་གོས་བགོ་
བའི་སྡེ་ནི། ཤམ་ཐབས་ཟླུམ་མིན་བརྩེངས་འཇོལ་གླང་སྣ་འདྲ། །ལྟེབ་
དང་ཕུར་མ་གདེངས་ཀ་ལྟ་བུ་བདུན། །ཟླུམ་མིན་རིང་ཐུང་སྟོད་གསུམ་
གོས་ཀྱི་བཅུ། །ཞེས་པ་སྟེ། ཤམ་ཐབས་ཀྱི་གྱོན་ལུགས་ལ། ཡ་མཐའ་
དང་མ་མཐའ་མཐོ་དམན་མི་མཉམ་པས་ཟླུམ་པོར་མ་བགོས་པ་དང་། ཧ་
ཅང་བརྩེངས་པས་པུས་མོར་མ་སླེབ་པ་དང་། ཧ་ཅང་འཇོལ་བས་ལོང་བུ་
ལ་རེག་པ་དང་། གླང་པོའི་སྣ་ལྟར་མས་ཟུར་གྱི་གྲྭ་མདུན་དུ་འཕྱང་བ་
དང༌། སྐ་རགས་གྱི་གོང་དུ་ཏཱ་ལའི་ལོ་མ་ལྟར་ལྟེབ་པ་དང་། སྐ་རགས་



སྡོམ་གསུམ་དཔག་བསམ་སྙེ་མ།
ཀྱི་བར་ནས་འབུའི་ཕུར་མ་ལྟར་འབར་བ་དང་། སྐ་རགས་ཀྱི་སྟེང་དུ་སྤྲུལ་
གྱི་གདེངས་ཀ་ལྟར་མཐོ་དམན་དུ་འདུག་པ་མ་ཡིན་པ་སྟེ་བདུན་དང་།
སྟོད་གཡོགས་ཀྱི་གྱོན་ལུགས་ལ། སྣམ་སྦྱར་དང་ཟླ་གོས་ཟླུམ་པོར་མ་
བགོས་པ་དང༌། ཧ་ཅང་རིང་བ་དང༌། ཧ་ཅང་ཐུང་བ་མ་ཡིན་པ་གསུམ་
སྟེ༑ དེ་ལྟར་བཅུ་ལ་བསླབ་པར་བྱའོ།། གཉིས་པ་སྤྱོད་ཡུལ་དུ་འགྲོ་
བའི་སྡེ་ནི། མ་བསྔམས་བགོ་བ་ཅ་ཅོ་མིག་གཡངས་དང་། །རིང་ལྟ་མགོ་
བསྟུམས་གོས་བརྗེས་ཕྲག་ལ་གཟར། །ལག་པ་གཉའ་གོང་བསྣོལ་དང་
ལྟག་པར་བསྣོལ། །མཆོངས་རྐྱང་རྐང་པའི་བྲང་དང་རྟིང་བཙུགས་འགྲོ། །
ལག་པ་དཀུར་བརྟེན་ལུས་བསྒྱུར་ལག་པ་གཡུག །མགོ་བསྒྱུར་ཕྲག་པ་
སྤྲད་དང་ལག་སྦྲེལ་རྣམས། །མི་བྱེད་ཁྱིམ་འགྲོའི་སྤྱོད་ཡུལ་ཉི་ཤུའོ། །
ཞེས་པ་སྟེ། ཁྱིམ་དུ་འགྲོ་བའི་ཚེ་དྲན་ཤེས་ཀྱིས་ལུས་ངག་མ་བསྡམས་
པར་འཇུག་པ། །བླ་གོས་དང་མཐང་གོས་ལེགས་པར་བགོ་བ་མ་ཡིན་པ།
ཅ་ཅོའི་སྒྲ་དང་བཅས་པ། མིག་གཡས་གཡོན་དུ་གཡེངས་བས་བལྟ་བ།
མིག་གཉའ་ཤིང་གང་ལས་རིང་བར་བལྟ་བ། མགོ་གོས་ཀྱིས་བསྣུམས་པ།
ཤམ་ཐབས་འདོམས་སྣང་བར་བརྗེས་པ། བླ་གོས་ཕྲག་པའི་ཕྱོགས་གཉིས་
ཀར་གཟར་བ། ལག་གཉིས་མདུན་ནས་གཉའ་གོང་དུ་བསྣོལ་བ། ལག་
གཉིས་རྒྱབ་ནས་ལྟག་པར་བསྣོལ་བ། རང་དགར་མཆོད་ཞིང་འགྲོ་བ།
191
1ai



ལེགས་བཤད་རྒྱ་མཚོར་འཇུག་པའི་གྲུ་གཟིངས།
ཧ་ཅང་གོམ་པ་ཆེ་བས་སྐྱིད་པ་རྐྱང་བསྐུམ་བྱེད་ཅིང་འགྲོ་བ། རྟིང་བ་བཏེག་
ནས་རྐང་པའི་བྲང་གིས་འགྲོ་བ། རྟིང་པ་བཙུགས་ཏེ་ཙོག་པུས་འགྲོ་བ།
ལག་དཀུར་བརྟེན་ནས་གྲུ་བསྐྱངས་ཏེ་འགྲོ་བ། ལུས་སྐྱོག་པོར་བསྒྱུར་
ཞིང་འགྲོ་བ། ལག་གཉིས་གཡུགས་བཞིན་འགྲོ་བ། མགོ་ལྕོག་ཅིང་བསྒྱུར་
ནས་འགྲོ་བ། །གཞན་དང་ཕྲག་པ་སྤྲད་དེ་འགྲོ་བ། གཞན་དང་ལག་
སྦྲེལ་ནས་འགྲོ་བ་རྣམས་ཏེ། དེ་ལྟར་སྐྱོན་ཉི་ཤུ་པོ་དེ་རྣམས་མི་བྱེད་པ་སྟེ་
སྤངས་ནས་སྤྱོད་ཡུལ་གྱི་ཁྱིམ་དུ་ཞི་དུལ་གྱི་སྤྱོད་པས་འགྲོ་བ་ལ་བསླབ་
པར་བྱའོ། །གསུམ་པ་སྟན་ལ་འདུག་པའི་སྡེ་ནི། སྟན་ལ་མ་བསྒོས་མ་
བརྟགས་འཕོངས་སྡེབ་དང༌། །རྐང་བརྐྱངས་བསྣོལ་དང་བརླ་བསྣོལ་
ལོང་བུ་བརྩེགས། །ཁྲི་ འོག་ རྐང་ དགུག་རྐང་བ་ གདངས་ཏེ་ འདུག །
འདོམས་མཐོང་རྣམས་སྤངས་འདུག་ཚུལ་དགུ་ཡིན་ནོ། །ཞེས་པ་སྟེ་ཁྱིམ་
གཞན་དུ་ཁྱིམ་བདག་གིས་མ་བསྒོས་པར་སྟན་ལ་འདུག་པ། དེ་བཞིན་
དུ་སྟན་ལ་སྲོག་ཆགས་ཡོད་མེད་མ་བརྟགས་པ། ལུས་ཀྱི་ལྗིད་ཕབ་ལ་
འཕོངས་རྡེབ་པ། རྐང་པ་བརྐྱངས་ཏེ་བསྣོལ་བ། བརླ་བསྣོལ་བ། ལོང་
བུའི་སྟེང་དུ་ལོང་བུ་བརྩེགས་ཏེ་འདུག་པ། ཧོར་འདུག་གི་རྣམ་པས་ཁྲིའི་
འོག་ཏུ་རྐང་པ་བཀུག་པ། རྐང་པ་ཕན་ཚུན་གདངས་པ། འདོམས་སྣང་
བར་བྱས་ནས་སྡོད་པ་སྟེ། དེ་ལྟར་འདུག་ཚུལ་གྱི་སྐྱོན་དགུ་སྤངས་ནས་
11



སྡོམ་གསུམ་དཔག་བསམ་སྙེ་མ།
，
ཁྱིམ་དུ་མཉམ་གཞག་ གི་འདུག་སྟངས་ སྐྱིལ་ཀྲུང་གིས་འདུག་གོ །
བཞི་པ་ཟས་བླང་བའི་སྡེ་ནི། ལེགས་པར་མི་ལེན་མུ་ཁ་མཉམ་པར་
ལེན། །མཐར་ཆགས་མི་ལེན་ལྷུང་བཟེད་ཟུར་མིག་བལྟ། །བཟེད་སྔས་
སྔར་བྱུང་སྦས་ནས་བཟེད་པ་དང་། །སྣོད་གཞན་སྟེང་བཟེད་སྤང་བ་ཟས་
བླང་བརྒྱད། །ཅེས་པ་སྟེ། གྲོང་དང་གཙུག་ལག་ཁང་སོགས་ཐམས་ཅད་
དུ་འདུལ་བ་དང་མི་འགལ་བར་ཟས་ལེགས་པར་མི་ལེན་པ། སྣོད་ཀྱི་མུ་
དང་ཁད་ཆད་དུ་ལེན་པ། འབྲས་ཆན་དང་ཚོད་མ་སྟེ་ཟན་དང་བྱན་མཉམ་
པར་ལེན་པ། གྲལ་རིམ་ལྟར་མཐར་ཆགས་སུ་མི་ལེན་པ། ལྷུང་བཟེད་
ལ་ཡིད་གཏད་དེ་མི་ལེན་པར་ཟུར་མིག་གིས་བལྟ་བ། ཟས་འདྲེན་པ་མ་
སླེབ་པར་སྣོད་བཟེད་སྔས་པ། ལྷག་པོ་འདོད་པས་ཟས་སྔར་བྱུང་སྦས་
ནས་ཡང་བཟེད་པ། སྣོད་གཞན་ཟས་ཀྱི་སྟེང་དུ་བཟུང་ནས་བཟེད་པ་སྟེ།
དེ་ལྟར་ཟས་བླང་པའི་སྐྱོན་བརྒྱད་སྤང་བ་ལ་བསླབ་པར་བྱའོ།།
ལྔ་པ་ཟས་ཟ་བའི་སྡེ་ནི། འགལ་ཟ་ཁམ་ཆེ་ཆུང་དང་རན་པར་
མིན། །ཁ་གདངས་ཟ་བཞིན་སྨྲ་དང་ཙུག་ཙུག་དང་། །ཅག་ཅག་ཧུ་ཧུ་ཕུ་
ཕུ་ལྕེ་ཕྱུང་ཟ། །འབྲུ་ནས་གུད་ཕྱེ་ཟས་ལ་སྐྱོན་འཕྱ་དང༌། །ཁམ་གཅིག་
མཁུར་སྤོ་རྐན་ཏོག་ཁམ་འཕྲོ་བཅད། །ལག་པ་ལྡག་འབྱོག་ལག་སྤྲུག་
སྐྱོམ་སྐྱོམ་བྱེད། །མཆོད་རྟེན་འདྲར་བྱེད་ཉེར་གཅིག་ཟ་ཚེ་སྤངས། །ཞེས་
iབ



ལེགས་བཤད་རྒྱ་མཚོར་འཇུག་པའི་གྲུ་གཟིངས།
པ་སྟེ། ཐམས་ཅད་དུ་འདུལ་བ་དང་འགལ་བས་ལེགས་པར་མི་ཟ་བ།
ཁམ་ཧ་ཅང་ཆེ་བ། ཧ་ཅང་ཆུང་བ། རང་ངམ་འཇིག་རྟེན་དང་མཐུན་པའི་
ཁམ་རན་པ་མ་ཡིན་པ། ཁམ་ཁའི་སྒོར་མ་སླེབ་པར་ཁ་གདང་བ། ཟ་
བཞིན་དུ་གཏམ་སྨྲ་བ། ཟ་བའི་ཚེ་སྒྱུར་བ་ལ་ཙུག་ཙུག །མངར་བ་ལ་ཅག་
ཅག །གྲང་བ་ལ་ཧུ་ཧུ། ཚ་བ་ལ་ཕུ་ལུའི་སྒྲ་དང་བཅས་ཟ་བ། ལྕེ་ཕྱིར་
ཕྱུངས་ཏེ་ཟ་བ། ནས་ཡོས་སོགས་འབྲུ་རེ་ནས་གུད་དུ་ཕྱེ་ནས་ཟ་བ།
སྦྱིན་བདག་གི་ཟས་ལ་སྐྱོན་ཁའོ་སྒྱུར་རོ་སོགས་འཕྱ་སྨོད་བྱེད་པ། ཁམ་
གཅིག་མཁུར་བ་གཡས་གཡོན་དུ་སྤྲོ་ཞིང་ཟ་བ། རྐན་ཏོག་ཅིང་ཟ་བ།
དུད་འགྲོ་ལྟར་ཁམ་འཕྲོ་བཅད་དེ་ཟ་བ། ལག་པ་ལ་ཟས་ཆགས་པ་འདག་
པ༑ ལྷུང་བཟེད་དང་ཕོར་བུ་སོགས་ལྕེས་འདག་པ། ལག་པ་ལ་ཟས་
ཆགས་པ་སྤྲུག་པ། ཟས་དང་བཅས་པའི་ལྷུང་བཟེད་སོགས་སྐྱོམ་སྐྱོམ་
བྱེད་པ། ཟས་ལ་མཆོད་རྟེན་གྱི་གཟུགས་འདྲ་བ་བཅོས་ཏེ་གཞོམ་ཞིང་ཟ་
བར་བྱེད་པ་རྣམས་ཏེ། དེ་ལྟར་སྐྱོན་ཉེར་གཅིག་པོ་དེ་རྣམས་ཟ་བའི་ཚེ་
སྤངས་པ་ལ་བསླབ་པར་བྱའོ།། དྲུག་པ་ལྷུང་བཟེད་ལ་སྤྱོད་པའི་
སྡེ་ནི། ལྷུང་བཟེད་ལ་འཕྱ་ཕྱིར་བལྟ་ལག་པ་ནི། །ཟས་འབགས་ཆུ་སྣོད་
མི་རེག་ཆུ་མི་གཏོར། །མ་དྲིས་འབགས་ཆུ་འབོ་དང་ཟས་ལྷག་བཞག །
ས་རྗེན་གད་ཁ་རི་གཟར་བང་རིམ་བཞིར། །མི་བཞག་གད་གཡང་རྐན་
194



སྡོམ་གསུམ་དཔག་བསམ་སྙེ་མ།
གཟར་དུ་མི་འཁྲུ། །ལངས་དང་ཆུ་དྲག་མི་གཅུ་བཅུ་བཞིའོ། །ཞེས་པ་སྟེ།
གཞན་གྱི་ལྷུང་བཟེད་ལ་འཕྱ་བའི་ཕྱིར་བལྟ་བར་མི་བྱ། ལག་པ་ཟས་ཀྱི་
འབགས་པས་ཆུ་སྣོད་ལ་མི་རེག །ཟས་དང་བཅས་པའི་འབགས་ཆུ་དྲུང་
ན་གནས་པའི་དགེ་སློང་ལ་མི་གཏོར། ཁྱིམ་བདག་ལ་མ་དྲིས་པར་ཟས་
བཟེད་དུ་བཞགས་ནས་མི་འདོར། ལྷུང་བཟེད་འོག་གཞི་མེད་པའི་ས་
རྗེན་དང་། གད་ཁ་དང་། རི་དོ་ཆད་ཀྱི་གཡང་གཟར་པོ་དང་། བང་རིམ་
གཞོལ་པོའི་རྐན་ཏེ་བཞིར་མི་བཞག་གོ །དེ་བཞིན་དུ་ལྷུང་བཟེད་གང་ཁ་
དང༌། གཡངས་དང༌། རྐན་གཟར་དུ་དང་། ལངས་ཏེ་ལམ་གྱི་གཞི་མདོ་
རྣམས་སུ་མི་བགུ། འབབ་ཆུ་དྲག་པོའི་རྒྱུན་ལས་ལྡོག་ཏེ་ལྷུང་བཟེད་གྱིས་
ཆུ་མི་བཅུ་བ་སྟེ། དེ་ལྟར་ལྷུང་བཟེད་ལ་སྤྱོད་པའི་བསླབ་བྱ་བཅུ་བཞིའོ།།
བདུན་པ་ཆོས་འཆད་པའི་སྡེ་ནི། ཆོས་སྟོན་སྡེ་ནི་ལངས་ཉལ་རང་
དམར་འདུག །མདུན་ནས་འགྲོ་ལ་ཕྱི་བཤད་ལམ་པོའི་འགྲམ། །མགོ་
གཡོགས་བརྗེས་གཟར་ལག་པ་གཉའ་ལྟག་བསྣོལ། །དོ་ཀེར་བཅིངས་
དང་ཞྭ་གྱོན་ཅོད་པཎ་བཏགས། །ཕྲེང་བ་དང་ནི་མགོ་དཀྲིས་གླང་རྟ་ཞོན།།
ཁྱོགས་དང་བཞོན་པ་མཆིལ་ལྷམ་གྱོན་པ་དང་། །མཁར་བ་གདུགས་
མཚོན་རལ་གྲི་དགྲ་ཆ་མདའ། །གོ་ཆ་གྱོན་ལ་མི་བཤད་ཉེར་དྲུག་གོ །
15



ལེགས་བཤད་རྒྱ་མཚོར་འཇུག་པའི་གྲུ་གཟིངས།
ཞེས་པ་སྟེ། ཉན་པ་པོ་མི་ན་བཞིན་དུ་འདུག་པ་ལ་འཆད་པ་པོ་ལངས་ཏེ་
ཆོས་མི་འཆད། དེ་བཞིན་དུ་ཉལ་པ་ལ་འདུག་པས་མི་འཆད། སྟན་མཐོན་
པོར་འདུག་པ་ལ་འཆད་པ་པོ་རང་དམའ་བར་འདུག་པས་མི་འཆད།
མདུན་ནས་འགྲོ་བ་ལ་ཕྱི་བཞིན་འོང་བས་མི་འཆད། ལམ་གྱི་དབུས་ནས་
འགྲོ་བ་ལ་ལམ་པོའི་འགྲམ་ནས་འགྲོ་ཞིང་མི་འཆད་དོ། །མི་ན་པར་མགོ་
གཡོགས་པ། གོས་བརྗེས་པ། གོས་ཕྲག་པར་གཟར་བ། ལག་པ་གཉའ་
གོང་དུ་བསྣོལ་བ། ལག་པ་ལྟག་པར་བསྣོལ་བ། སྒྲ་སྤྱི་བོར་བསྡུས་ཏེ་
དོ་ཀེར་བཅིངས་པ། ཞྭ་གྱོན་པ། མགོ་ལ་ཅོད་པཎ་བཏགས་པ། མགོ་ལ་
ཕྲེང་བ་བཅིངས་པ། མགོ་ཐོད་ཀྱིས་དཀྲིས་པ། གླང་པོ་ཆེ་དང་། རྟ་ལ་
ཞོན་པ། ཁྱོགས་ཀྱིས་བཏེག་པ། བཞོན་པ་གཞན་ཤིང་རྟ་སོགས་ལ་ཞོན་
པ༑ མཆིལ་ལྷམ་གྱོན་པ། ལག་ན་མཁར་བ་ཐོགས་པ། གདུགས་ཐོགས་
པ༑ མདུང་སོགས་མཚོན་ཆ་ཐོགས་པ། རལ་གྲི་ཐོགས་པ། དགྲ་ཆ་སྟེ་
མདའ་གཞུ་ཐོགས་པ། གོ་ཆ་གྱོན་པ་སྟེ། དེ་ལྟར་ཉེར་དྲུག་ལ་དགེ་སློང་
གིས་ཆོས་མི་བཤད་དེ། ཉན་པ་པོ་ན་པའི་རྐྱེན་དབང་དུ་གྱུར་བ་ལ་ནི་
ཉེས་པ་མེད་དོ། བརྒྱད་པ་སྒྲུབ་པའི་སྡེ་ནི། སྒྲུབ་ཚུལ་གསུམ་
ནི་འགྲེངས་ཏེ་བཤང་གཅི་འདོར། །ཆུ་དང་རྩྭ་ལ་བཤང་གཅི་སྣབས་མི་
འདོད། །ཞེས་པ་སྟེ། མི་ན་པར་འགྲེངས་ཏེ་བཤང་གཅི་མི་འདོར། གཞན་
16



སྡོམ་གསུམ་དཔག་བསམ་སྙེ་མ།
དུ་འདོར་ས་མ་རྙེད་པའི་རྐྱེན་མེད་པར་ཆུའི་ནང་དང་། རྩྭ་སྔོན་ཡོད་པའི་
ས་ཕྱོགས་སུ་བཤང་གཅི་དང་མཆིལ་སྣབས་སྐྱུགས་པ་སོགས་མི་འདོར་
བ་སྟེ་གཙང་སྤྲ་སྒྲུབ་པའི་ཚུལ་གསུམ་མོ།། དགུ་པ་རྒྱུ་བའི་བསླབ་བྱ་
གཅིག་ནི། ཤིང་ལ་མི་གང་མཐོར་འཛེག་རྒྱུ་གཅིག་གོ། ཞེས་པ་སྟེ། སྟག་
ལ་སོགས་པའི་གནོད་པ་མེད་པར་ཤིང་ལ་མི་གང་ཙམ་ལས་མཐོ་བར་
འཛེག་པར་མི་བྱའོ།།
གཉིས་པ་དགེ་སློང་མའི་བསླབ་བྱ་བཤད་པ་ནི། དགེ་སློང་
མ་ལ་ཕམ་བརྒྱད་ལྷག་ཉི་ཤུ། །སྤང་ལྟུང་སོ་གསུམ་ལྟུང་བྱེད་བརྒྱ་བརྒྱད་
ཅུ༑ ༑སོར་བཤགས་བཅུ་གཅིག་ཉེས་བྱས་བརྒྱ་ཅུ་གཉིས། །སུམ་བརྒྱ་
དྲུག་ཅུ་རྩ་བཞི་མདོ་ཙམ་མོ། །ཞེས་པས་དགེ་སློང་མའི་བསླབ་བྱ་ལ་
ཁྲིམས་སུམ་བརྒྱ་དྲུག་ཅུ་རྩ་བཞི་སྟེ། དང་པོ་ཕམ་པ་ལ་བརྒྱད་ལས།
མི་ཚངས་སྤྱོད་རྐུ་གསོད་དང་རྫུན། །ཞེས་པ་བཞི་ནི་ཐུན་མོང་བ་སྟེ། དགེ་
སློང་དང་འདྲའོ། །ཐུན་མོང་མིན་པ་བཞི་ནི། རེག་པ་ལུས་བཀན་འཆབ་
དང་བཟློག་པའོ། །ཞེས་སོ། །དེ་ལྟར་ན་དགེ་སློང་མ་ལ་མི་ཚངས་སྤྱོད་
ཀྱི་ཕམ་པ་མི་འབྱུང་བར་ཐལ། དེའི་སྔ་རོལ་དུ་རེག་ཕམ་བྱུང་ཟིན་པའི་
ཕྱིར་ཞེ་ན། སྐྱོན་མེད་དེ། སྐྱེས་པའི་ལུས་ཡོངས་རྫོགས་དང་མ་འཕྲད་
པར་དབང་པོ་ཉིད་འཕྲད་པ་ཙམ་གྱི་མི་ཚངས་སྤྱོད་འབྱུང་བ་སྲིད་པས་སོ། །
11



ལེགས་བཤད་རྒྱ་མཚོར་འཇུག་པའི་གྲུ་གཟིངས།
གཉིས་པ་ལྷག་མ་ཉི་ཤུ་ལ་བདུན་ནི་ཐུན་མོང་བ་སྟེ། སྨྱན་བྱེད་པ། གཞི་
མེད་ནས་བཀའ་བློ་མི་བདེ་བའི་བར་རོ། །ཐུན་མིན་ནི་བཅུ་གསུམ་སྟེ།
ཅི་ཡང་ལེན་དང་ལེན་འཇུག་དག་། མཚན་བྲལ་ཉིན་བྲལ་ལམ་དུ་འཇུག་
ཆུ་བརྒལ་རབ་འབྱིན་ཤི་ནོར་ལེན། །བཟོད་བྱེད་སྤོང་དང་འཐབ་ཀྲོལ་
བྱེད། །བསྟེན་ དང༌ བསྟེན་ དུ་ འཇུག་ པའོ། །ཞེས་ པ་ རྣམས་ སོ།།
གསུམ་པ་སྤང་ལྟུང་སོ་གསུམ་ལ། ཐུན་མོང་པ་ནི་བཅུ་དགུ་སྟེ།
བཅུ་ཚན་དང་པོ་དང་། བཅུ་ཚན་གཉིས་པ་ནས་གསེར་དངུལ་ལ་རེག་
པ་སོགས་གསུམ་དང་། བཅུ་ཚན་གསུམ་པ་ནས། ལྟུང་བཟེད་འཆང་བ།
སྔས་ ཕྱིས། དགོན་པ་བ། རས་ཆེན་བཞི་མ་ གཏོགས་དྲུག་པོ་རྣམས་
སོ༑ ༑ཐུན་མིན་ནི་བཅུ་བཞི་སྟེ། ལྷུང་བཟེད་ཞག་གཅིག་འདས་འཆང་
བྱིན་མ་བརླབས། །སྲ་བརྐྱང་འབྱིན་དང་མི་འབྱིན་རིན་ཆེན་སློང་། །གོས་
དང་གོས་རྒྱུ་དང་ནི་མལ་ཆའི་རྒྱུ། །དབྱར་ཁང་རྒྱུ་རྣམས་ཟས་སུ་བསྒྱུར་
བ་དང། །མང་ལ་བསྔོས་དང་དགེ་འདུན་བསྔོས་བྱིན་བརླབས། །བཅིངས་
པ་འགྲོལ་འཇུག་གོས་ལྕི་ཡང་བ་བརྟེན། །ཞེས་པ་རྣམས་སོ།།
བཞི་པ་ལྟུང་བྱེད་བརྒྱ་དང་བརྒྱད་ཅུ་ལ། །ཐུན་མོང་བ་ནི། དགེ་
སློང་གི་འབའ་ཞིག་པ་དགུ་བཅུ་ལས། མ་བསྐོས་པ་ལ་སོགས་པའི་བཅུ་
ཚན་དང་། སྐྱོད་པ། ཡང་ཡང་ཟ་བ། ཟས་བསོད་པ་སློང་བ། ཉལ་སར་
198



སྡོམ་གསུམ་དཔག་བསམ་སྙེ་མ།
འདུག །འགྲེང་། ཕྱིར་མ་བསླངས་བར་སྤྱོད་པ། མ་ལོན་པ། དབྱར་གྱི་
རས་ཆེན་ལས་གྱུར་པ་སྟེ་བཅོ་བརྒྱད་ནི་དགེ་སློང་མ་ལ་མེད་ཅིང་། དེ་
ལྷག་བདུན་ཅུ་རྩ་གཉིས་ནི་ཐུན་མོང་བའོ། །ཐུན་མིན་ལ་བརྒྱ་རྩ་བརྒྱད་
དེ་༑ སྡོམ་ནི། མ་ལོན་པས་འཇོག་ འཁོར་འཇོག་ འཁོར་མང་འཇོག །
ཁྱིམ་སོ་བཟུང་དང་མ་བཟུང་བྱེ་བྲག་ལས། །བཅུ་གཉིས་ཉི་ཤུ་མ་ལོན་
རྫོགས་པར་བྱེད། ཚིགས་ལས་འདས་པ་གཉིས་དང་མ་བསླབས་རྫོགས། །
བསླབས་ཟིན་མི་རྫོགས་ཆོས་ཚོང་འདྲིད་པ་དང་། །འཁོར་མང་གསོག་
དང་མ་གནང་སྡུང་པ་དང་། །འཁྲུལ་མོ་སྦྲུམ་མ་མྱ་ངན་གྱིས་གཟེར་དང་། །
འཐབ་ཀྲོལ་ཅན་ཏེ་སྐྱོན་ཅན་སྡུད་པ་བཞི། །མི་འདོགས་མི་འདྲེན་མི་
སློབ་ནད་པའི་གཡོག །མི་བྱེད་བ་སྟེ་ཡལ་བར་འདོར་བ་བཞི། འདོད་
སྟེན་འདོད་སྟེན་ལྟར་བཅོས་ལྟར་གནོད་དང་། །བསྟེན་པར་བྱ་བའི་འཆོས་
པའི་ལྟུང་བྱེད་དོ། །ཁྱིམ་པ་དང་ནི་དགེ་སློང་ཡུལ་དག་ལ། །བརྟེན་ནས་
བླ་གབ་ཡོད་མེད་འགྲེང་བ་བཞི། །དེ་བཞིན་ཕན་ཚུན་ཤུབ་ཅིང་སྨྲ་བ་
བཞི། །ཁྱིམ་པ་ལས་ནི་རིག་པ་ལེན་དང་ཀློག །རྨ་བཅིངས་འགྲོལ་དུ་
འཇུག་དང་བུ་འཚོ་དང༌། མཚན་མོ་ཁྱིམ་གཞན་ཉལ་དང་མ་བརྟགས་
ཉལ། །གཅིག་ཉལ་སྟན་གཅིག་སྤྱོད་ཅིང་གནས་པ་བཏང་། །རང་ལུས་
དགེ་སློང་མ་དང་དགེ་སློབ་མ། །དགེ་ཚུལ་མོ་དང་ཁྱིམ་མོ་མུ་སྟེགས་མོ། །
1



ལེགས་བཤད་རྒྱ་མཚོར་འཇུག་པའི་གྲུ་གཟིངས།
དྲིལ་ཕྱིས་ལྔ་སྟེ་བཀྲུ་བཤལ་བྱེད་དུ་འཇུག །དྲི་ཞིམ་འབྲུ་མར་ཚིགས་སྐུད་
ཆུར་ལོངས་སྤྱོད། །སྤུ་ཤེལ་རྩི་དང་སོ་མང་སྨིག་ཤད་གསུམ། །སོ་སོའམ་
གསུམ་གས་སྐྲ་ཤད་སྐུ་ཚབ་དང་། །ཁྱིམ་པའི་རྒྱན་ཐོགས་བྲོ་གླུ་རོལ་མོ་
བྱེད། །གདུག་ཐོགས་མཆིལ་ལྷམ་གྱོན་དང་ཁྲིའུར་འདུག །ཕྱིས་གནོན་
ལོག་ཐབས་བྱེད་དང་སྐུད་པ་འཁལ། །དགེ་འདུན་མའི་གོས་བདག་གིར་
བྱེད་པ་དང་། །ཟས་འཚོང་ཁྱིམ་གྱི་བྱ་ བ་རྗེན་པ་འཚོད། །ལྟོ་འདུན་
སྒོག་ཟ་རྨེ་གབ་མི་བརྟེན་དང་། །ཆུ་གོས་མི་འཆང་བཀྲུ་བཤལ་གོས་འཁྲུར་
འཇུག །རུང་བའི་གོས་ལ་མ་གུས་སྟེར་དང་བརྗེ། །གཞན་བསྔགས་ཁྱིམ་
གནས་རྙེད་ཆོས་སེར་སྣ་ལྔ། །དབྱར་ཁང་ཁྱིམ་གཞན་ནས་སྐྱོད་ཐོ་འཚམ་
པ༑ ༑ལོག་པར་སྟོན་དང་རྣམ་འགྱུར་བརྙས་ཐབས་བྱེད། །སྤྱི་དང་ཆུ་
འཐོར་འཁྲུག་ལོང་ཡལ་བར་འདོར། །བློ་མཐུན་མི་བྱེད་གདམས་ངག་
མྱོང་མི་བྱེད། །དགེ་སློང་མེད་པར་གསོ་སྦྱོང་དབྱར་གནས་བྱེད། །གཉིས་
ཀའི་ཚོགས་ལ་དགག་དབྱེ་མི་བྱེད་དང་། །དངུལ་པོ་སྲ་བརྐྱང་སྦྱོར་འཇུག་
དབྱུང་འགྱེད་ཕྱིར། །ཚོགས་པ་མི་སྦྱིན་དབྱར་ཁང་ཡལ་བར་འདོར། །
ལྗོངས་རྒྱུར་འགྲོ་དང་མི་འགྲོ་དོགས་བཅས་འགྲོ། །བཀག་པའི་ཕྱོགས་
འགྲོ་གཞན་གནས་འཐབ་ཀྲོལ་བྱེད། །སྐབས་མ་ཕྱེ་འདྲི་ཕྱི་སར་གཅིག་
པུར་འགྲོ། རྩ་སྔོན་སྟེང་དང་མ་བལྟས་བཤང་གཅི་འདོར། །ཞེས་པ་



སྡོམ་གསུམ་དཔག་བསམ་སྙེ་མ།
རྣམས་སོ། །ལྔ་པ་སོར་བཤགས་ལ་བཅུ་གཅིག་སྟེ། ཐུན་མོང་པ་ནི་བསླབ་
པ་བྲལ་ཏེ་ཁྱིམ་དུ་འཇུག་པ་ཉིད་ཡིན་ལ། ཐུན་མིན་བཅུ་ནི། འོ་ཞོ་མར་
ཞུན་འབྲུ་མར་སྤྲང་རྩི་དང་། །བུར་ཁུ་ཉ་ཤ་ཤ་དང་ཤ་སྐམ་རྣམས། །ཁྱིམ་
ནས་མིན་བཞིན་བསླངས་ཟོས་སམ་འཐུངས། །ཞེས་པའོ།།
དྲུག་པ་ཉེས་བྱས་ལ་བརྒྱ་དང་བཅུ་གཉིས་ལས། ཐུན་མིན་
ནི་གཉིས་ཏེ། ཤམ་ཐབས་མེད་པ་སྣང་བར་མི་བགོ་བ་དང་། ཆགས་པར་
གྱུར་ཅིང་ཁྱིམ་གཞན་དུ་མི་འགྲོ་བའོ། །ཐུན་མོང་བ་ནི་བརྒྱ་དང་བཅུ་སྟེ།
མའི་སྐབས་འདིར་ཕྱིས་གནོན་བྱེད་པ་ཞེས་མ་བསྒོས་པས་སྟན་ལ་འདུག་
པ་དང༌། རྩྭ་སྔོན་གྱི་སྟེང་དུ་བཤང་གཅི་འདོར་བ་གཉིས་ལྟུང་བྱེད་དུ་
བཤད་ཟིན་པས། དེ་གཉིས་མ་གཏོགས་པའི་ལྷག་རྣམས་དགེ་སློང་དང་
འདྲ་བའི་ཕྱིར་རོ། །དེ་དག་ནི་སྤང་བར་བྱ་བ་དགག་པའི་བསླབ་བྱ་སྟེ།
མི་མཐུན་ཕྱོགས་ངོ་ཤེས་པའི་སྒོ་ནས་བསྲུང་བའི་ཐབས་སོ།།
གཉིས་པ་བསྒྲུབ་པའི་བསླབ་བྱ་ནི། ལུང་གཞི་ལས་གསུངས་
པ་རྣམས་ཡིན་ཅིང་། དེ་ལ་ཝ་མཱུའི་སྒྲ་ལས་གཞི་ཞེས་བྱ་སྟེ། བསླབ་པ་
གསུམ་གྱི་རྟེན་བྱེད་པའི་ཕྱིར་རོ། །དབྱེ་ན། གཞི་བཅུ་བདུན་ཏེ། ལུང་
ལས། རབ་བྱུང་ གསོ་ སྦྱོང་ གཞི་དང་ནི། །དགག་དབྱེ་དབྱར་དང་ཀོ་
ལྤགས་གཞི། །སྨན་དང་གོས་དང་སྲ་བརྐྱང་དང་། །ཀོ་ཤམྦྷི་དང་ལས་ཀྱི་
201



ལེགས་བཤད་རྒྱ་མཚོར་འཇུག་པའི་གྲུ་གཟིངས།
གཞི། །དམར་སེར་ཅན་དང་གང་ཟག་དང༌། །སྤྲོ་དང་གསོ་སྦྱོང་བཞག་པ་
དང་། །གནས་མལ་དང་ནི་རྩོད་པ་དང་། །དགེ་འདུན་དབྱེན་རྣམས་བསྡུས་
པ་ཡིན། །ཞེས་སོ། །དེ་ཡང་ཀོ་ཤམྦྷི་ནི་ལས་བྱེ་བའི་གཞི། དམར་སེར་
ཅན་ནི་ཕྱིར་བཅོས་ཀྱི་གཞི། གང་ཟག་ནི་དུས་དང་དུས་མ་ཡིན་པ་བསྡུས་
པ་འབྱུང་བའི་གཞི། སྒོ་བ་ནི་ས་གཞན་ན་གནས་པ་སྤྱོད་པའི་གཞི། གསོ་
སྦྱོང་བཞག་པ་ནི་ཡོངས་སུ་སྦྱང་བའི་གཞི། གཞན་གོ་སླའོ།།
གཞི་བཅུ་བདུན་པོ་དེ་རྣམས་བསྡུ་ན་གསུམ་སྟེ། སྡོམ་པ་མ་
ཐོབ་པ་ཐོབ་པར་བྱེད་པ། ཐོབ་པ་མི་ཉམས་པར་བསྲུང་བ། ཉམས་ན་
ཕྱིར་བཅོས་པ་དང་གསུམ་དུ་འདུ་བའི་ཕྱིར། །དང་པོ་ནི། རབ་བྱུང་གི་
གཞི་ཡིན་ཏེ། སྔར་བཤད་གྲུབ་ཅིང་། གསུམ་པ་ནི། ཕྱིར་བཅོས་ཀྱི་གཞི་
བདུན་ཏེ། རྩ་བའི་ས་བཅད་དྲུག་པར་འཆད་པར་འགྱུར་ལ། འདིར་གཉིས་
པ་བཤད་པར་བྱ་སྟེ། བསླབ་པ་ཡོངས་སྤྱོད་གི་གཞི་གསུམ། བདེ་བར་
གནས་པའི་རྐྱེན་གྱི་གཞི་ལྔ་ཐོབ་བྱེད་བསྲུང་ཐབས་ཕྱིར་བཅོས་ཐམས་
ཅད་ལ་ཁྱབ་པ་ ལས་ ཀྱི་གཞིའོ། དང པོ་ནི། བསྒྲུབ་པའི་བསླབ་
བྱ་ཡོངས་སུ་སྦྱོང་བའི་ཚུལ། གསོ་སྦྱོང་དབྱར་གནས་དགག་དབྱེ། ཞེས་
པ་ལྟར་གསུམ་ལས། དང་པོ་གསོ་སྦྱོང་ནི། རྒྱལ་པོའི་ཁབ་གྱི་འོད་མའི་
ཚལ་དུ་དགེ་བསྙེན་མང་པོས་ཞུས་པ་ལ་བརྟེན་ནས་གནང་ངོ་། །མཚན་
02



སྡོམ་གསུམ་དཔག་བསམ་སྙེ་མ།།
ཉིད་ནི། གཞི་གསུམ་གྱི་ནང་ཚན་བསླབ་གསུམ་རྣམ་པར་དག་བྱེད་ཀྱི་
ཐབས་གང་ཞིག །ཞི་མཐུན་གང་རུང་གིས་བསྡུས་པའི་རིགས་གནས་
དབྱེ་ན་གཉིས་ཏེ། སྔར་བསགས་ཀྱི་སྒྲིབ་པ་སྦྱོང་ཞིང་ལྷག་པའི་སེམས་
དང་ཤེས་རབ་དག་པར་བྱ་བའི་ཕྱིར་ཞི་གནས་ཀྱི་གསོ་སྦྱོང་དང་། ཕྱིས་
འབྱུང་གི་རྒྱུན་ཚེ་འདིའི་ཟག་པ་སྡོམ་ཞིང་ལྷག་པའི་ཚུལ་ཁྲིམས་དག་པར་
བྱ་བའི་ཕྱིར་མཐུན་པའི་གསོ་སྦྱོང་བཤད་པའོ།། དང་པོ་ནི། མཛོད་
ལས། ཚུལ་གནས་ཐོས་དང་བསམ་ལྡན་པས། །སྒོམ་པ་ལ་ནི་རབ་ཏུ་
སྦྱོར། །ཞེས་པ་ལྟར་གཞི་ཚུལ་ཁྲིམས་རྣམ་པར་དག་པ་ལ་གནས་པའི་གང་
ཟག །དེ་ལས། མ་ཆགས་འཕགས་རིགས་ཞེས་པས་འདོད་ཆུང་ཆོག་ཤེས་
དང་ལྡན་པ་དེས། ལམ་གྱི་རྒྱུ་སྡེ་སྣོད་ཀྱི་ལུང་ཐོས་ཤིང་། ཐོས་དོན་བསམ།
བསམ་དོན་སྒོམ་པར་བྱེད་པ་སྟེ། དེ་ལ་སྤོང་བའི་གནས་དང་། དེར་འགལ་
སློང་མཐུན་སྒྲུབ་ཀྱི་རྐྱེན་སྒྲུབ་ཅིང་། སྤོང་བའི་ཞལ་ཏ་བ་བསྐོས་ལ། དེས་
བསམ་གཏན་ལས་ལྡང་བའི་དུས་སྤྲོན་པ་སོགས་བྱའོ། །ཇི་ལྟར་བསྒོམ་
བྱའི་ལམ་གྱི་ངོ་བོ་ལ། ཞི་ལྷག་གཉིས་ལས། དང་པོ་ནི། མཛོད་ལས།
དེ་ལ་འཇུག་པ་མི་སྡུག་དང༌། །དབུགས་རྔུབ་འབྱུང་བ་དྲན་པ་ཡིས། །
འདོད་ཆགས་རྣམ་རྟོག་ལྷག་རྣམས་སོ། །ཞེས་པས་འདོད་ཆགས་ཤས་ཆེ་
བའི་གཉེན་པོར་མི་སྡུག་པའི་སྒོམ་ཚུལ་གསུམ་དང༌། རྣམ་རྟོག་ཤས་ཆེ་
03



ལེགས་བཤད་རྒྱ་མཚོར་འཇུག་པའི་གྲུ་གཟིངས།
བའི་གཉེན་པོར་རླུང་འབྱུང་འཇུག་དྲན་པའི་སྒོམ་ཚུལ་དྲུག་སྟེ། དམིགས་
པ་གཉིས་པོ་དེ་དམིགས་པ་ལ་སེམས་འཇོག་པ་སོགས་སེམས་གནས་
པའི་ཐབས་དགུས་ཞི་གནས་འགྲུབ་པར་བྱེད་པའོ།། གཉིས་པ་ནི།
དེ་ལས། ཞི་གནས་གྲུབ་པར་གྱུར་པ་ཡིས། །དྲན་པ་ཉེར་བཞག་བསྒོམ་
པར་བྱ། །ཞེས་པས་ལུས་ཚོར་སེམས་ཆོས་བཞི་ལ་གཙང་བདེ་རྟག་བདག་
ཏུ་ལྟ་བའི་གཉེན་པོར། རང་མཚན་མི་གཙང་བ་སོགས་དང༌། སྤྱི་མཚན་
མི་རྟག་པ་སོགས་བཞིར་སྒོམ་པའི་རྣལ་འབྱོར་ལ་སྤྱོད་ཅིང་། དེ་ལྟར་
ཚོགས་ལམ་ལ་སོགས་པའི་ལམ་ལྔ་བྱང་ཕྱོགས་སོ་བདུན་གྱིས་རིམ་པས་
བགྲོད་དེ། རྒྱུན་ཞུགས་ལ་སོགས་པའི་འབྲས་བུ་བཞི་ཐོབ་པར་བྱེད་
པའོ།། གཉིས་པ་མཐུན་པའི་གསོ་སྦྱོང་ནི། ཀརྨ་ཤ་ཏཾ་ལས། མཐུན་
པའི་གསོ་སྦྱོང་ནི་རྣམ་པ་ལྔ་སྟེ། བཅུ་བཞི་པ་དང་། བཅོ་ལྔ་པ་དང་། བཀྲ་
ཤིས་པའི་གསོ་སྦྱོང་དང་། གནོད་པ་དབྱུང་བའི་གསོ་སྦྱོང་དང་། བསྡུམ་
པའི་གསོ་སྦྱོང་དང་ལྔའོ། །ཞེས་པ་ལྟར་ལྔ་ལས། དང་པོ་ནི། ཚེས་ཞག་
ཆུ་ཚོད་ང་དགུ་རྗེས་འབྲང་དང་བཅས་པ་དེས་ཉིན་ཞག་ཆུ་ཚོད་དྲུག་ཅུའི་
དོད་མ་ཐུབ་པས། ཉིན་ཞག་ལྔ་བཅུ་ང་དགུ་ན་ཚེས་ཞག་དྲུག་ཅུར་ལོངས་
པའི་ཕྱིར། དེས་ན་ཧོར་ཟླ་བཅུ་པའི་མར་ངོའི་ཚེས་གཅིག་ནས་དགུན་ར་
མགོ་ཟླར་བྱས་ཏེ་དུས་འགོ་བཟུང་བས། དེ་ནས་ཟླ་བ་ཕྱེད་དང་གཉིས་
04



1
-
-
སྡོམ་གསུམ་དཔག་བསམ་སྙེ་མ།།
འདས་པ་ཧོར་ཟླ་བཅུ་གཅིག་པའི་མར་ངོ་ལ་རྒྱལ་ཟླའི་བཅུ་བཞི་པ་འབྱུང་
བ་ནས། ཧོར་ཟླ་དགུ་པའི་མར་ངོ་ལ་སྨིན་དྲུག་ཟླ་བའི་གསོ་སྦྱོང་བཅུ་
བཞི་བ་འབྱུང་བའི་བར་བགྲངས་པས། ལོ་རེ་གསོ་སྦྱོང་བཅུ་བཞི་པ་དྲུག་
སྟེ༑ ལོ་དྲི་ལས། རྒྱལ་དང་དབོ་དང་ས་ག་དང༌། །ཆུ་སྟོད་ཁྲུམས་སྨད་
སྨིན་དྲུག་བཅས། །འདི་རྣམས་ཀྱི་ནི་ནག་པོའི་ཕྱོགས་། །ཟླ་ཕྱེད་གསོ་
སྦྱོང་བཅུ་བཞི་པའོ། །ཞེས་གསུངས་པའི་ཕྱིར། གཉིས་པ་ནི། ཡར་
ངོའི་ཉ་བཅུ་གཉིས་དང་། ཧོར་ཟླ་བཅུ་པ་ནས་བརྒྱད་པའི་བར་གྱི་མར་ངོ་
དྲུག་སྟེ་བཅོ་བརྒྱད་དོ། །དེ་ལྟར་ཉིན་ཚེས་ཀྱི་བར་ནས་ཞག་མི་ཐུབ་འཐོན་
པ་ལྟར། ཚེས་ཞག་གིས་ཁྱིམ་ཞག་ཆུ་ཚོད་དྲུག་ཅུ་དང་ཆུ་སྲང་ང་གཉིས་
ལྷག་བཅས་ཀྱི་དོད་མ་ཐུབ་པས། ཁྱིམ་ཞག་ཕྱེད་བཅས་སོ་གཉིས་ན་
ཚེས་ཞག་གཅིག་ཐེབ་ཏུ་དོན་ཏེ་ཚེས་ཞག་ཕྱེད་དང་སོ་གསུམ་དུ་ལོངས་
པའི་ཕྱིར། དེ་བསགས་པས་ལོ་གཅིག་གི་བར་ཁྱད་ལ་ཞག་བཅུ་གཅིག་
ལྷག་ཙམ་འོང་བས་ལོ་གཉིས་དང་ཟླ་བ་ཕྱེད་དང་དགུན་ཟླ་བ་གཅིག་
བཤོལ་དུ་འཐོན་པ་ཡིན་ཞིང་། །དེ་འདོན་ཚུལ་འདུལ་བར་དངོས་སུ་མ་
གསུངས་ལ། འོན་ཀྱང་རྒྱལ་པོའི་འཁོར་དུ་རྩིས་མཁན་མཁས་པ་དག་
ཕལ་ཆེར་འབྱུང་བར་དགོངས་ཏེ། ཟླ་བཤོལ་དོར་བ་ནི་རྒྱལ་པོའི་རྗེས་
སུ་འབྲང་བས་སོ། །རྒྱུ་སྐར་ནི་སྐར་མཁན་གྱི་རྗེས་སུ་འབྲང་བར་ཤེས་
5



ལེགས་བཤད་རྒྱ་མཚོར་འཇུག་པའི་གྲུ་གཟིངས།
པར་ བྱའོ། ཞེས་གསུངས་པའི་ ཕྱིར། གང་དག །ཟླ་ཤོལ་གྱི་མར་ངོའི་
གསོ་སྦྱོང་ནི་རང་ཐུབ་མི་ཐུབ་གང་ཡིན་དེ་དང་འདྲ་བར་བྱེད་ཅེས་གསུང་
བ་མི་རིགས་ཏེ། མི་ཐུབ་པའི་རྗེས་སུ་མི་ཐུབ་པ་བྱེད་ན་ཉིན་ཞག་སུམ་ཅུ་
ན་ཚེས་ཞག་སོ་གཅིག་ཏུ་ལོངས་པར་ཐལ་བའི་ཕྱིར་རོ།། གསུམ་
པ་ནི། མི་རུང་བའི་གཞི་བཅུ་ལྟ་བུ་སེལ་བ་དང༌། རབ་གནས་སོགས་
བཀྲ་ཤིས་པའི་དུས་སུའོ།། བཞི་པ་ནི། ནད་ཡམས་སོགས་གནོད་
པ་བྱུང་ཟིན་ལྡོག་པའམ་སླར་མི་འབྱུང་བའི་ཕྱིར་བྱེད་པའོ།། ལྔ་པ་
ན༑ དགེ་འདུན་བྱེ་བ་བསྡུམ་པའི་ཕྱིར་གསོ་སྦྱོང་བྱེད་པའོ། །དེ་ལྟར་བཀྲ་
ཤིས་པ་སོགས་དུས་མ་ངེས་པའི་གསོ་སྦྱོང་གསུམ་ཡང་། གསོལ་བའི་
ལས་ཀྱི་ཚེ་རང་རང་གི་དུས་བརྗོད་དགོས་པའི་ཁྱད་པར་ཙམ་མ་གཏོགས་
གཞན་ཆོ་ག་ཐམས་ཅད་དུས་ངེས་པའི་གསོ་སྦྱོང་དང་འདྲའོ། །འདིར་
སྐབས་སུ་བབ་པ་བསླབ་པ་སྦྱོང་བྱེད་ནི་དུས་ངེས་པའི་གསོ་སྦྱོང་སྟེ དེ་
ལ་གནས་གང་དུ། གང་ཟག་གང་གིས། གསོ་སྦྱོང་ཇི་ལྟར་བྱ་བའི་ཚུལ་
དང་གསུམ་ལས། དང་པོ་ནི། མཚམས་ཆེན་བཅད་ན་དེ་ཉིད་དུ་
དང༌། ཆེ་ཆུང་གཉིས་ཀ་བཅད་ན་ཆུང་བ་ནས་འཐོན་ནས་ཆེ་བར་དང༌།
ཆུང་བ་བཅད་ན་གསོ་སྦྱོང་སོགས་ལས་ཐམས་ཅད་དེར་བྱ་ཞིང༌། རྩིག་
པས་བསྐོར་ན་དེ་ཉིད་མཚམས་ཡིན་ལ། མ་བསྐོར་ན་ཝ་ཁ་ནས་ཆུ་འཛག་
06



སྡོམ་གསུམ་དཔག་བསམ་སྙེ་མ།
པ་གང་དུ་འབབས་པ་ཚུན་ཆད་ཡིན་པར་བཤད་དོ།། གཉིས་པ་ནི།
རབ་བྱུང་སྡེ་ལྔ་ཀས་སོ། ། གསུམ་པ་ལ་སྦྱོར་དངོས་གཉིས་ལས།
དང་པོ་ལ། ལས་གྲལ་དུ་མ་འདུས་གོང་གི་བྱ་བ་དང་། འདུས་ནས་བྱ་
བའོ།། དང་པོ་ནི། གསོ་སྦྱོང་སྔ་མ་ཟིན་ནས་དེ་རིང་གི་བར་རང་རྒྱུད་
ལ་ལྟུང་བ་བྱུང་མ་བྱུང་བརྟགས་ཏེ། བྱུང་ན་བཤགས་བསྡམས་བྱིན་བརླབས་
གང་ལ་གང་འོས་བྱ་བའོ།། གཉིས་པ་ནི། ཐོག་མར་གཎྜིའི་སྒྲས་
དགེ་འདུན་བསྡུ་སྟེ། དེ་ལ་གཎྜིའི་རྒྱུ་ནི། མདོ་ལས། ཙནྡན་བིཝ་པ་ལ་
ཤ༑ ༑ཨ་ཤྭ་ཏཱ་དང་ཙནྡན་དམར། །རྒྱུ་སྟར་ཏཱ་ལ་ཀིམ་ཤུ་ཀ། །ཤིང་ཤ་
པ་དང་ཏ་མཱ་ལ། །ཨ་མ་སྟར་བྱ་སྒྱུ་རུ་ར། །ཏིན་ཏི་སཱ་ར་ཨ་ཤོ་ཀ །འདི་
དག་ཐམས་ཅད་མེད་ན་ཡང་། །འོལ་སེ་ལ་ནི་འབད་དེ་བྱ། །ཞེས་དང༌།
ཚད་ནི་ཆུ་རུ་སོར་ཚད་ཀྱི། །བརྒྱད་ཅུ་རྩ་བཞི་ཉིད་བྱ་ཞིང་། ཞིང་དུ་སོར་
ནི་དྲུག་པ་སྟེ། །དཔངས་སུ་ཡང་ནི་གཉིས་བྱའོ། །སོར་མོའི་ཚོགས་ཀྱི་
ཚད་དག་གིས། །ཟུར་བཞི་ཚད་ནི་གཉིས་པ་ཡིན། །ལེགས་མཉམ་ཉིད་
ནི་ཤིན་ཏུ་གསལ། །རྩེ་གཉིས་སྦལ་བའི་མགོ་བཞིན་ནོ། །དེ་ནས་བརྡུང་
བར་བྱེད་པ་ཡང་། །ཤིང་དེ་ཉིད་ལས་བཅད་དེ་བྱ། །སོར་བཅུ་གཉིས་ཀྱི་
ཚད་དག་ལ། །ཟླུམ་ཞིང་རྩེ་གཉིས་ནེའུ་ལེའི་མགོ །ཆང་བཟུང་ཚད་ཀྱང་
དེ་བཞིན་ཏེ། །ཞེས་སོ། །བརྡུང་བ་ནི། རབ་བྱུང་སྡེ་ལྔ་འམ་གསོ་སྦྱོང་ལ་
07



ལེགས་བཤད་རྒྱ་མཚོར་འཇུག་པའི་གྲུ་གཟིངས།
གནས་པའི་དགེ་བསྙེན་གྱིས་ཀྱང་རུང་སྟེ། རྒྱུ་དཔེར་ཥཌ་ཞེས་ཤད་ཙར་
གྲགས་པ་ཤད་གསུམ་སྔོན་དུ་འགྲོ་བ་གཞིར་བཞག་ནས། སྤྱིར་དགེ་
འདུན་བསྡུ་པའི་དོན་དུ་རྒྱུད་གསུམ་དང་ཏོག་གསུམ། ལས་བྱ་བའི་དོན་
དུ་རྒྱུད་གཅིག་དང་ཏོག་གསུམ། ཕུང་པོ་དབྱུང་བའི་དོན་དུ་ཏོག་མེད་པའི་
བྱི་བོ། །གནོད་པ་བཟློག་པའི་དོན་དུ་ཇི་ཙམ་ཆོག་པ་སྟེ། དེ་ཡང་རྒྱུད་རེ་
ལ་བརྡེག་ཐེངས་སོ་དྲུག་གི་གཅིག་ནས་བཅོ་བརྒྱད་པར་ཇེ་ཆེ་དང་བཅུ་
དགུ་ནས་སོ་དྲུག་བར་ཇེ་ཆུང་དུ་བརྡུང་ངོ། །དེ་ལས་འདིར་ལས་ཀྱི་གཎྜི་
བསྡུས་ཏེ། དགེ་འདུན་རྣམས་འདུས་ནས། ཉིན་རེ་བཞིན་གྱི་བྱ་བ་རྒྱུད་
ཆགས་གསུམ་དང་གཏོར་མ་བཏང་བ། དུས་བཟང་པོ་ལ་ཆོས་འཆད་ཉན་
བྱེད་པའི་དོད་མདོ་འདོན་པ་རྣམས་གསོ་སྦྱོང་གི་མེད་མི་རུང་བའི་སྦྱོར་བ་
མ་ཡིན་ཀྱང་ཕྱག་བཞེས་ལྟར་སྔོན་ལ་བཏང་ནས། དགེ་ཚུལ་གྱི་བཤགས་
པ་སྔར་མ་གྲུབ་ན་འདིར་བྱ་ཞིང་། ཡོངས་དག་བླངས་ནས་ལོགས་སུ་
བཀར་ལ། འདིར་མེད་དུ་མི་རུང་བའི་སྦྱོར་བ་ལ་གསུམ་ལས། དང་པོ་
རྒྱུད་དག་པར་བྱེད་པ་ནི། དགེ་འདུན་གྱི་ནང་དུ་ལྟུང་བ་དྲན་ན་དྲུང་ན་མོ་
ལ་བྱིན་གྱིས་བརླབ་ཅིང་། ལས་བྱེད་པས་ནི་སེམས་ཀྱིས་བརླབ་སྟེ། ལྟུང་
བ་ཐུན་མིན་རྣམས་དེ་ཡན་ཆད་ཀྱིས་དག་པར་བགྱིས་ནས། ཐུན་མོང་བ་
རྣམས་གསོལ་བ་འབའ་ཞིག་པས་བྱིན་གྱིས་བརླབ་པར་བྱ་བའོ།།
208



སྡོམ་གསུམ་དཔག་བསམ་སྙེ་མ།
གཉིས་པ་གནས་ཀྱི་བློ་མཐུན་ནི། གསོལ་བ་དང་གཉིས་ཀྱི་
ལས་ཀྱིས་གནས་ལ་བློ་བསྟུན་པའམ། མཚམས་ཆེ་ཆུང་གང་རུང་གཅོད་
པའོ།། གསུམ་པ་དགེ་འདུན་མཐུན་པ་བསྒྲུབ་པ་དང་འདུ་བར་མི་
ནུས་བས་གསོ་སྦྱོང་ཉམས་སུ་མྱོང་པ་སྒྲུབ་པ་ནི། གནས་བརྟན་གྱིས་སོ་
ཐར་གྱི་མདོའི་བསྟོད་པ་དང་། དུས་བརྗོད་པ། བག་ཡོད་པར་གདམས་
པ་རྣམས་བཏོན་ལ། དགེ་བསྐོས་ཀྱིས་བརྟགས་ནས་ནད་པ་ལྟ་བུ་མ་
ལྷགས་པ་ཡོད་ན་འདུན་པ་བླངས་ནས་ནང་དུ་བརྗོད་པའོ།། གཉིས་
པ་དངོས་གཞི་ནི། གནས་བརྟན་གྱིས་སོ་ཐར་གྱི་མདོ་ཉན་པར་གདམས་
ནས། གསོལ་བ་འབའ་ཞིག་པའི་ལས་ཀྱིས་དགེ་འདུན་ཐུགས་བསྟུན་པ།
ཚེ་དང་ལྡན་པ་དག་བདག་ཅག་གསོ་སྦྱོང་བྱ་སྟེ། །ཞེས་སོགས་ཀྱིས་རྣམ་
པར་བཞག་པ་འཛིན་དུ་བཅུག་སྟེ། དེ་ནས་མདོ་འདོན་པ་དངོས་ནི། གླེང་
གཞི་དང༌། ཕམ་པ་དང༌། ལྷག་མ་དང༌། མ་ངེས་པ་དང་། རིལ་གྱིས་
འདོན་པ་དང་ལྔ་སྟེ། རེ་རེའི་རྗེས་ལ་ཡོངས་སུ་དག་པ་ལན་གསུམ་དྲིའོ། །
དེ་ལྟ་མོད་ཀྱི་གླིང་གཞི་ཙམ་ལས་མི་འདོན་ན། དེའི་མཇུག་སྡུད་བརྗོད་
ནས་ཡོངས་དག་འདྲི་བ་ཉིད་དངོས་གཞིའོ། །དེ་ལྟར་ཡང༌། གླེང་གཞི་
འདོན་པ་དང་གསོལ་བ་ནི་ཚིག་ཏུ་བརྗོད་པ་ཉིད་ཀྱིས་བསྒྲུབ་པར་བྱ་བ་
ཉིད་ཡིན་ནོ། །ལྷག་མ་ནི་ཐོས་པ་བསྒྲགས་པས་ཀྱང་ངོ༌། །ཞེས་སོ། །
20



ལེགས་བཤད་རྒྱ་མཚོར་འཇུག་པའི་གྲུ་གཟིངས།
གལ་ཏེ་གནས་དེར་དགེ་སློང་གསུམ་མན་ཆད་ལས་མེད་ན་དུས་ཀྱི་བར་
དུ་སྒུག་པའམ། ཡང་ན་གསོ་སྦྱོང་ཡོད་པའི་གནས་སུ་འགྲོ །དེ་ལྟར་མ་
གྲུབ་ན་དམིགས་བསལ་གྱི་ཆོ་ག་ནི། ཕན་ཚུན་གཅིག་གི་མདུན་དུ་གཅིག་
འདུག་ནས་བྱིན་གྱིས་བརླབ་ཅིང་། རང་གཅིག་བུ་ལས་མེད་ན་ཡིད་ཀྱིས་
བསམ་ཞིང་བརྗོད། དེ་ཙམ་ཡང་མ་གྲུབ་ན་ཐུབ་པའི་སྔོན་གྱི་གསོ་སྦྱོང་
ཚིགས་སུ་བཅད་པ་ཕྱེད་དང་བཞི་ཙམ་འདོན་པར་བྱའོ། །གཞན་ཡང་
གནས་དེར་དགེ་སློང་བཞི་ཁོ་ན་ཡོད་པ་དེས་ནི་གསོལ་བ་བྱས་ཏེ་གསོ་
སྦྱོང་བྱ་ཞིང་ནད་པའི་ཡོངས་དག་མི་ལེན་པ་དང་། གཞི་མགྲོན་ཚེས་གྲངས་
མ་མཐུན་ཞིང་བློ་བུར་བ་མང་ན་དེ་དག་གི་འདོད་པ་དང་བསྟུན་ནས་གསོ་
སྦྱོང་བྱ་བ་དང་། གཞི་འགྲོན་གང་རུང་གི་དགེ་འདུན་གསོ་སྦྱོང་བྱེད་འཕྲོ་
ལ་ཕྱིས་དེ་དག་དང་གྲངས་མཉམ་པའམ་ལྷག་པའི་དགེ་སློང་བྱུང་ན་སླར་
ཡང་སྔ་མ་རྣམས་ཀྱིས་གསོ་སྦྱོང་བཟླས་ཏེ་བྱ་བ་དང་། གསོ་དགག་དགོས་
པ་གཅིག་པས་དགག་དབྱེ་བྱས་ནས་སླར་གསོ་སྦྱོང་བྱ་མི་དགོས་པ་སོགས་
ཀྱི་དམིགས་བསལ་རྣམས་ཀྱང་ཤེས་པར་བྱའོ།། གཉིས་པ་དབྱར་
གནས་ནི། སྟོན་པ་རྒྱལ་བྱེད་ཚལ་ན་བཞུགས་པའི་ཚེ་དགེ་སློང་དག་དབྱར་
ལྗོངས་རྒྱུ་བ་ལ་མུ་སྟེགས་རྣམས་འཕྱ་བས་དབྱར་སྔ་མ་བཅས། གང་གི་
ཚེ་རི་བོར་གྱི་གཙུག་ལག་ཁང་ཞིག་ཏུ་དབྱར་གནས་པ་ལས་འཇིགས་པ་
20



སྡོམ་གསུམ་དཔག་བསམ་སྙེ་མ།
བྱུང་ནས་དགག་དབྱེ་མ་བྱས་པར་མཉན་ཡོད་དུ་འོངས་པས་དབྱར་ཕྱི་མ་
རྗེས་སུ་བཅས་སོ། མཚན་ཉིད་ནི། གཞི་གསུམ་གྱི་ནང་ཚན་གང་ཞིག །
གསོ་སྦྱོང་དང་དགག་དབྱེ་གང་རུང་རྣམ་པར་བཅད་པའི་ཚུལ་རྣམ་པར་
དག་བྱེད་ཀྱི་རིགས་གནས། དབྱེ་ན། དབྱར་སྔ་མ་དང༌། ཕྱི་མའོ། །དེ་
གཉིས་ཀྱི་ཁྱད་པར། དབྱར་སྔ་མ་ཡིན་ན་གྲོ་ཞུན་ཟླ་བ་དབྱར་ཟླ་ཐ་ཆུང་
གི་མར་ངོའི་ཚེས་གཅིག་དང་། ཕྱི་མ་ཡིན་ན་ཁྲུམས་ཟླ་སྟོན་རའི་མར་ངོའི་
ཚེས་གཅིག་ནས་དབྱར་ཟླ་གསུམ་དུ་ཁས་ལེན་པ་སྟེ། ས་གའི་ལྷས། གྲོ་
ཞུན་ཟླ་བའི་ཚེས་གཅིག་ནས། །སྔ་མའི་དབྱར་དེ་གཙོ་བོ་ཡིན། །དེ་ཉིད་
ཁྲུམས་ཀྱི་ཟླ་བ་ཡི། །ཚེས་གཅིག་ནས་ནི་ཕྱི་མར་གྲགས། །ཞེས་དང༌།
མདོ་རྩར། དབྱར་གནས་པར་ཁས་བླང་བར་བྱའོ། །ཟླ་བ་གསུམ་དུའོ། །
ཞེས་སོ། །འདི་ལ་གཉིས་ཏེ། ཕན་ཡོན་དང་། དེ་ལྡན་གྱི་དབྱར་གནས་
ཇི་ལྟར་བྱ་བའོ། །དང་པོ་ནི། ལུང་ལས། འཕྱ་དང་སྲོག་ཆགས་གནོད་
སློང་དང༌། ལུས་སྲོག་གནོད་སྦྱོང་རལ་གྲུམ་འཆོས། །དོན་བྱ་ཉུང་དང་
ཐོས་ སོགས་ འཕེལ། །དགག་དབྱེ་སྲ་ བརྐྱང་ འབྱུང་བའོ། །ཞེས་ སོ། །
གཉིས་པ་ལ། ཁས་ལེན་པའི་ཆོ་ག་དང༌། ཁས་བླངས་པའི་དམ་ཚིག་
བསྲུང་བའོ།། དང་པོ་ལ། སྦྱོར་དངོས་གཉིས་ལས། སྦྱོར་བ་ལའང་།
རིང་སྦྱོར་དང་། ཉེས་སྦྱོར་རོ།། དང་པོ་ནི། འཐབ་ཀྲོལ་ཅན་སོགས་
2I



ལེགས་བཤད་རྒྱ་མཚོར་འཇུག་པའི་གྲུ་གཟིངས།
མེད་ཅིང་སྡེ་སྣོད་འཛིན་པ་སོགས་ཡོད་པས་བདེ་བར་གནས་པའི་རྐྱེན་ཚང་
བ༑ སྟེང་གཡོགས་སྒོ་གླེགས་དང་བཅས་པའི་གཙུག་ལག་ཁང་རལ་གྲུམ་
བཅོས་པ་དང་བྱི་དོར་བྱ་བ་སོགས་ཞག་བཅུ་འམ་ཟླ་ཕྱེད་ཙམ་གྱི་སྔ་རོལ་
ནས་སྟ་གོན་བྱའོ།། གཉིས་པ་ནི། དབྱར་སྔ་མ་ཡིན་ན་དབྱར་འབྲིང་
ཧོར་ཟླ་དྲུག་པའི་ཉ་དང་། ཕྱི་མ་ཡིན་ན་དབྱར་ཐ་ཧོར་ཟླ་བདུན་པའི་ཉི་
ལ་གསོ་སྦྱོང་བྱས་ནས། གནས་དང་གནས་མལ་དག་སྟོབ་རྒྱུ་ཡོད་ན། དེ་
སྟོབ་པ་པོ་དགེ་སློང་གཅིག་གམ་དུ་མ་བསོ་ཞིང་། མེད་ན་ཚུལ་ཤིང་བྲིམ་
པ་པོ་ཉིད་བསྒོ་པར་བྱ་སྟེ། ལས་བྱེད་པ་པོས་བསྐོ་བྱར་སྤྲོ་བ་དྲི། སྤྲོ་ན་
གསོལ་བ་དང་གཉིས་ཀྱི་ལས་ཀྱིས་བསྐོས་ལ། དེས་ཁྲིམས་སུ་བྱ་བ་བརྟན་
པར་བརྗོད་ནས། ཚུལ་ཤིང་བླང་བའི་ཕྱིར་ལས་བྱེད་པས་གསོལ་བ་
འབའ་ཞིག་པའི་ལས་ཀྱིས་ཐུགས་བསྟུན་ལ། །བསྐོས་བས་ཚུལ་ཤིང་
བྲིམ་ཞིང་བླངས་པའི་གྲངས་གོ་བར་བྱ་བ་དང་། གནས་དང་གནས་མལ་
སྟོབ་ཅིང་། གནས་མལ་ལ་ལོག་པར་མི་སྤྱད་པ་དང་སང་ནང་པར་གནས་
པར་ཁས་བླང་པ་དག་གོ་བར་བྱ་བ་རྣམས་སོ། །གཉིས་པ་དངོས་གཞི་ནི།
ཚེས་བཅུ་དྲུག་གི་ནང་པར་གནས་སྟེང་གཡོགས་དང་བཅས་པར་དགེ་
སློང་གི་མདུན་དུ་སྔགས་ལན་གསུམ་བརྗོད་པས་ཁས་བླང་ངོ། །དམིགས་
བསལ་ཡུལ་མེད་ན་འདིར་གནས་པར་བྱའོ་སྙམ་དུ་དམ་བཅས་པས་ཀྱང་
2i2



སྡོམ་གསུམ་དཔག་བསམ་སྙེ་མ།
གནས་པའི་གོ་ཆོད་དེ། གནས་པར་ཁས་མ་བླངས་པས་གནས་མི་གཏོང་
ན་གནས་པ་ཉིད་ཡིན་ནོ། །ཞེས་གསུངས་པའི་ཕྱིར། གཉིས་པ་དམ་
ཚིག་བསྲུང་པ་ནི། བྱིན་གྱིས་མ་བརླབས་པར་མཚམས་ཀྱི་ཕྱི་རོལ་ཏུ་སྐྱ་
རེངས་འཆར་བར་མི་བྱའོ། ཞེས་པས་རྐྱེན་དབང་གིས་འདས་ཀྱང་ཉེས་
པ་མེད་པའི་དམིགས་བསལ་གསུངས་པ་རྣམས་མ་གཏོགས་བྱིན་གྱིས་མ་
བརླབས་པར། གང་དུ་གནས་པར་ཁས་བླངས་པའི་གནས་དེའི་ཉེ་འཁོར་
གྱི་མཚམས་ལས་འདས་ནས་ཕྱི་རོལ་ཏུ་སྐྱ་རེངས་ཤར་ན་དབྱར་རལ་བའི་
ཉེས་པ་འབྱུང་བས། གལ་ཏེ་འགྲོ་དགོས་ན་བྱིན་གྱིས་བརླབ་པར་བྱ་སྟེ།
གནང་བ་མ་ཐོབ་པས་ཞག་གཅིག་ནས་བདུན་གྱི་བར་བརླབས་ནས་འགྲོ་
བ་དང་། དགེ་འདུན་ལ་ཞག་བཞི་བཅུའི་གནང་བ་ཐོབ་ན། དེས་ཞག་
བཞི་བཅུ་མན་ཆད་ཅི་རིགས་པར་བྱིན་གྱིས་བརླབས་ནས་འགྲོ་བར་བཤད་
ཅིང་། བདུན་པའི་བྱིན་བརླབས་ལན་དུ་མ་བཟླས་སུ་རུང་ཀྱང་ཐམས་
ཅད་བསྡོམས་པ་ལ་ཞག་བཞི་བཅུ་ལས་ལྷག་པ་མི་རུང་ངོ་། མཐའི་ཞག་
དྲུག་ལ་བྱིན་རླབས་མི་ཆགས་སོ། ཞེས་གསུངས་པའི་དོན་ལ་བྱ་འདུལ་
ཆེན་པོ་ནི། དེའི་ཚེ་ཞག་བདུན་ཉིད་མི་ཆགས་པ་ཡིན་གྱི། ཞག་གཅིག་
གཉིས་སོགས་ཀྱི་བྱིན་རླབས་བྱར་རུང་བར་བཞེད་དོ།།
གསུམ་པ་དགག་དབྱེ་ནི། སྟོན་པ་མཉན་ཡོད་ན་བཞུགས་
213



ལེགས་བཤད་རྒྱ་མཚོར་འཇུག་པའི་གྲུ་གཟིངས།
པའི་ཚེ་ལྗོངས་ཤིག་ཏུ་དགེ་སློང་རྣམས་མི་སྨྲ་བའི་ཁྲིམས་བྱས་ཏེ་དབྱར་
གནས་པ་ལ་བརྟེན་ནས་མཐོང་ཐོས་དོགས་གསུམ་གྱིས་དབྱར་གནས་པའི་
དགེ་འདུན་ལ་དགག་དབྱེ་བྱེད་པར་གནང་ངོ་། །མཚན་ཉིད་ནི། གཞི་
གསུམ་གྱི་ནང་ཚན་ཆོས་རྣམ་པར་དག་བྱེད་གང་ཞིག །དབྱར་ཚུལ་ལ་
བརྟེན་ནས་བྱུང་བའི་དེ་མ་ཐག་གི་རིགས་གནས། དབྱེ་ན། དུས་དང་།
དུས་མིན་གྱི་དགག་དབྱེའོ།། དང་པོ་ལ། སྦྱོར་དངོས་གཉིས་ལས།
སྦྱོར་བ་ལའང་། རིང་སྦྱོར་དང་། ཉེ་སྦྱོར་རོ། །དང་པོ་ནི། ཞག་བདུན་
ལ་སོགས་པའི་སྔ་རོལ་ནས་སྦྱོར་ཡུལ་དུ་གོ་བར་བྱ་ཞིང་། འཁོན་རྣམས་
སྦྱང་བ་དང་།། གཙུག་ལག་ཁང་བརྒྱན་པ་སོགས་ཚེས་བཅུ་གསུམ་ཡན་ ་
ཆད་ལ་ཚར་བར་བྱས་ནས། བཅུ་བཞིའི་མཚན་ཐོག་ཐག་ཆོས་རྣམ་པར་
གཏན་ལ་དབབ་པར་བྱའོ།། གཉིས་པ་ནི། དབྱར་སྔ་མ་ཁས་བླངས་
ན་སྟོན་འབྲིང་དབྱུག་ཟླ་དང་། ཕྱི་མ་ལ་སྟོན་ཟླ་ཐ་ཆུང་སྨིན་དྲུག་ཟླ་བ་
གང་རུང་གི་ཚེས་བཅོ་ལྔའི་སྔ་དྲོ་དགེ་འདུན་ཐམས་ཅད་འདུས་ནས་ཕན་
ཚུན་ཕྱག་བྱས་ལ་དབྱར་ནང་ཐུགས་དང་འགལ་བ་བཟོད་པར་གསོལ་
ཞིང་། རྒྱུད་ཆགས་གསུམ་པ་ནས་དགེ་ཚུལ་གྱི་བཤགས་པའི་བར་གསོ་
སྦྱོང་ལྟར་བྱས་ལ་དགེ་ཚུལ་རྣམས་ལོགས་སུ་བཀར་ཏེ། འདུ་བར་མ་ནུས་
པའི་འདུན་པ་དང་དགག་དབྱེ་ལེན་དགོས་ན་བླངས་ཏེ་དགེ་འདུན་ལ་
214



,
སྡོམ་གསུམ་དཔག་བསམ་སྙེ་མ།
བརྗོད་ལྟུང་བ་ཐུན་མོང་མ་ཡིན་པ་རྣམས་གསོ་སྦྱོང་གི་སྐབས་ལྟར་ལས་
གྲལ་ལ་མ་འདུས་གོང་དུ་ཕྱིར་བཅོས་བྱ་ཞིང་། འདིར་ལས་བྱེད་པས་ལྟུང་
མཐུན་བྱིན་གྱིས་བརླབས་ནས། བསྐོ་བྱ་ལ་སྤྲོ་བ་དྲི། སྤྲོ་ན་གསོལ་བ་
དང་གཉིས་ཀྱི་ལས་ཀྱིས་དགག་དབྱེ་བྱེད་པ་པོ་བསྐོས་ནས། དགག་དབྱེ་
བྱ་བའི་ཕྱིར་གསོལ་བའི་ལས་ཀྱིས་ཐུགས་བསྐྲུན་པ་རྣམས་སོ།།
གཉིས་པ་དངོས་གཞི་ནི། བསྐོས་པ་དེས་རྩ་དནྡྷ་བྲིམ་ཞིང་། དེ་
ཡུལ་རྟེན་གཉིས་ཀས་བཟུང་ནས་སྔགས་ལན་གསུམ་མམ་གཅིག་གིས་
ལྟུང་བའི་དགག་དབྱེ་བྱས་ཏེ། བསྐོས་པས་དགག་དབྱེ་ལེགས་པར་བྱས་
པ་དགེ་འདུན་ལ་གོ་བར་བྱ་བ་དང་རྫས་ཀྱི་དགག་དབྱེ་བྱ་བའོ། །དེའི་
འོག་ཏུ་དགེ་ཚུལ་དང་། དགེ་སློང་མ་དང་། དགེ་སློབ་མ་དང་། དགེ་ཚུལ་
མ་རྣམས་ཀྱི་དགག་དབྱེ་བྱེད་པར་གསུངས་སོ། །དེ་ལྟར་སྤྱིར་བཏང་ནས།
དངོས་པོའི་དམིགས་བསལ་ནི། ལྟུང་བ་གླེང་བའི་ཚེ་གཞི་དང་གང་
ཟག་གང་རུང་རེ་རེའམ་གཉིས་ཀ་བཞག་པའི་དགག་དབྱེ་བྱར་རུང་བར་
བཤད་དོ། གཉིས་པ་དུས་མིན་གྱི་དགག་དབྱེ་ནི། རྐྱེན་དབང་
གིས་ཟླ་བ་གཅིག་གམ། ཕྱེད་དང་གཉིས་འདས་པའི་ཉ་ཤི་གང་རུང་ལ་
དགག་དབྱེ་བྱར་རུང་ཞིང་། གལ་ཏེ་གསོ་སྦྱོང་གཉིས་སོགས་མ་སོང་བ་
དང་ཉ་སྟོང་མ་ཡིན་པའི་དུས་སུ་འང་དམག་འཁྲུག་ལ་སོགས་པའི་རྐྱེན་
215



ལེགས་བཤད་རྒྱ་མཚོར་འཇུག་པའི་གྲུ་གཟིངས།
གྱིས་དགེ་འདུན་ཐམས་ཅད་འགྱེས་དགོས་ན་ཕན་ཚུན་གཅིག་གིས་གཅིག་
ལ་ཚོགས་ཀྱི་དགག་དབྱེ་བྱ་སྟེ། དགེ་སློང་གང་རུང་རྐྱེན་དབང་གིས་འགྲོ་
དགོས་ནའང་འདི་བྱར་རུང་ངོ། །དེ་དག་ནི་དུས་ཀྱི་དམིགས་བསལ་ལོ།
ཡང་གང་ཟག་གི་དམིགས་བསལ་ནི། དགེ་སློང་བཞི་ལས་མེད་ན་དགག་
དབྱེ་བྱེད་པ་པོ་མི་བསྒོ་བར། གསོལ་བའི་ལས་དང་དགག་དབྱེ་དངོས་བྱ་
ཞིང་། དགེ་སློང་གསུམ་མམ་གཉིས་ལས་མེད་ན་དགག་དབྱེ་བྱིན་གྱིས་
བརླབ། རང་གཅིག་པུ་ལས་མེད་ན་དངོས་གཞི་ཙམ་ལན་གསུམ་བརྗོད་
ད༑ ༑གཞན་ཡང་དབྱར་བྱིན་གྱིས་བརླབས་ཏེ་སོང་བས་མཚམས་གཞན་
དུ་དགག་དབྱེ་བྱེད་པ་དང་ཐུག་ན་དེ་དག་དང་ལྷན་ཅིག་དགག་དབྱེ་བྱས་
ཀྱང་ཆགས་པར་བཤད་ཅིང་། དབྱར་དྲལ་བའམ་དེ་ཉིན་བློ་བུར་དུ་ལྷགས་
པའི་རབ་བྱུང་གཞན་གྱིས་ཀྱང་དགག་དབྱེ་བྱ་དགོས་སོ།། གཉིས་པ་
བདེ་བར་གནས་པའི་རྐྱེན་གྱི་གཞི་ནི། གོས་ཀྱི་གཞི། །ཀོ་ལྤགས་གནས་
མལ་སྨན་སོགས་གཞན་དུ་ཤེས། །ཞེས་པ་སྟེ། འདི་ལ་གསུམ། གོས་
དང་། སྨན་དང༌། གནས་མལ་ བསྟེན་པའོ།། དང་པོ་ལ། བག་
ཡངས་དང་འབྲེལ་བ་སྲ་བརྐྱང་། འཚོ་བའི་ཡོ་བྱད་དང་འབྲེལ་བ་གོས།
དམིགས་བསལ་དང་འབྲེལ་བ་ཀོ་ལྤགས་ཀྱི་གཞིའོ། །དང་པོ་ནི། སྟོན་
པ་མཉན་ཡོད་ན་བཞུགས་པའི་ཚེ་གནས་བཅས་སུ་དབྱར་གནས་པ་འཐོན་
216



སྡོམ་གསུམ་དཔག་བསམ་སྙེ་མ།
ནས་ཕྱག་འཚལ་དུ་འོངས་པའི་དགེ་སློང་རྣམས་ཚེགས་ཆེན་པོས་ངལ་བར་
གྱུར་པ་ལ་བརྟེན་ནས་གནང་བའོ། །དེ་ལ་ཀ་ཐིན་ཞེས་པ་གཏན་པའམ་
སྲ་བརྐྱང་སྟེ། དངོས་མིང་ཆོས་གོས་དྲས་དྲུབ་བྱེད་པའི་ཚེ་འདིང་བའི་གཞི་
པང་ལེབ་ཀྱི་མིང་ཡིན་ལ། དེ་འདིར་དགེ་འདུན་སྤྱི་ལ་དབང་བའི་ཆོས་
གོས་སུམ་ཐུགས་ལ་འདྲ་བ་རྒྱུ་མཚན་དུ་བྱས་ནས་བཏགས་པ་སྟེ། ཇི་ལྟར་
འདྲ་ན། གཏན་པས་ཆོས་གོས་ལ་ཁྱབ་པ་དང༌། འཁུམས་པ་བརྐྱང་བ་
དང་། དེའི་སྟེང་དུ་ཆོས་གོས་ཀྱི་དངོས་པོ་གཅིག་ཏུ་འགྱུར་བ་ལྟར། འདིས་
ཀྱང་འདིང་པ་པོ་ཐམས་ཅད་ལ་ཁྱབ་ཅིང་། གནང་བ་བག་ཡངས་དང་
འབྲེལ་བས་བག་སྐྱོང་བ་དང༌། འདིང་བ་པོ་རྣམས་བློ་གཅིག་ཏུ་མཐུན་
པར་བྱེད་པས་སོ། །ཅིའི་ཕྱིར་འདིང་ཞེ་ན། སྲ་བརྐྱང་བཏིང་ཆགས་ཀྱི་
དགེ་སློང་གིས་ཕན་ཡོན་རྣམ་པ་བཅུ་ཐོབ་པའི་ཕྱིར་ཏེ། འཆང་འབྲལ་
འཇོག་གསུམ། ཡང་ཡང་དང༌།འདུས་ཟ་། མ་སྨྲས་པར་འགྲོ་བ། གོས་
སློང་བའི་ཉེས་པ་རྣམས་ཁེགས་ཤིང་། འདིང་བ་ལ་གཏོགས་པའི་དགེ་
སློང་ཡུལ་གང་ན་འདུག་ཀྱང་རྙེད་པ་ཐུན་མོང་དུ་དབང་བ་དང་། རུང་བ་
མ་བྱས་པའི་གོས་འཆང་དུ་རུང་བ་དང་། སྣམ་སྦྱར་མེད་པར་ལྗོངས་རྒྱུར་
རུང་བ་རྣམས་སོ། །འདིང་བའི་ཚུལ་ལ་ལྔ་ལས། གང་དུ་འདིང་བའི་གནས་
ནི། དབྱར་ཁས་བླངས་པའི་གནས་དེའི་འདིང་ཁར་མཚམས་གཅིག་ཏུ་
217



ལེགས་བཤད་རྒྱ་མཚོར་འཇུག་པའི་གྲུ་གཟིངས།
བྱས་པར་ཡང་རུང་ངོ༌། །གང་གི་ཚེ་འདིང་བའི་དུས་ནི། སྨིན་དྲུག་ནས་
ནི་ཁྲ་ཡི་བར། སྲ་བརྐྱང་འདིང་པ་རྗེས་སུ་གནང་། ཞེས་པས་དགག་དབྱེ་
འཐོན་པའི་ཕྱི་དེ་ནས་སྤྱིར་བཏང་ལ་ཡུན་ཟླ་བ་ལྔའོ། གང་གིས་འདིང་
བའི་གང་ཟག་ནི། དབྱར་སྔ་མ་ཁས་བླངས་ཤིང་མ་རལ་པའི་དགེ་སློང་
རྣམ་དག་གིས་སོ། །གང་འདིང་བའི་དངོས་པོ་ནི། དབྱར་རྙེད་ཀྱི་རྒྱུ་ལས་
བྱུང་ཞིང་དགེ་འདུན་དབང་བའི་ཆོས་གོས་སུམ་ཕྲུགས་གཅིག་ཡན་ཆད་
དུ་ཚང་བའོ། །ཇི་ལྟར་འདིང་བའི་ཆོ་ག་ལ་སྦྱོར་དངོས་རྗེས་གསུམ་ལས།
དང་པོ་ནི། དགེ་སློང་རྣམས་རང་རང་གི་ཆོས་གོས་ཀྱི་བྱིན་བརླབས་ཕྱུངས་
ཏ༑ འདིང་རྒྱུའི་ཆོས་གོས་དབྱར་ནང་གི་ཉི་མ་གང་ལ་གྲུབ་པ་དེ་ནས་ཞག་
མ་ལོན་པར་དགེ་སློང་ཐམས་ཅད་མཚམས་ནང་དུ་ཚོགས་པས་དེ་དེར་
གདིང་ངོ་ཞེས་མོས་པར་བྱས་ལ། གསོལ་བ་དང་གཉིས་ཀྱི་ལས་ཀྱིས་བློ་
བསྟུན་ཏེ། འདིང་བ་པོ་བསྐོས་ལ། གསོལ་བ་བྱས་ནས་དེ་ལ་གཏད།
དེས་ཀྱང་སེམས་གསུམ་བསྐྱེད་ནས་དགེ་འདུན་ལ་སང་འདིང་བར་འགྱུར་
གྱི་ཞེས་བརྗོད། གལ་ཏེ་ཆོས་གོས་དེ་སྔར་མ་ཟིན་ན་བསྐོས་པས་བཀྲུ་བ་
ཁ་བསྒྱུར་བ་དྲུབ་པ་སོགས་སྔོན་དུ་བཏང་ནས། གཉིས་པ་ནི། སྟོན་ཟླ་
འབྲིང་པོའི་ཚེས་བཅུ་དྲུག་གི་ནང་པར་དགེ་འདུན་བསྡུས་ལ། བསྐོས་
པས་སྲ་བརྐྱང་འདིང་བའི་སྔགས་ལན་གསུམ་བརྗོད། དེ་ནས་སྲ་བརྐྱང་



སྡོམ་གསུམ་དཔག་བསམ་སྙེ་མ།
ཐོགས་ཏེ་རྒན་རིམ་བཞིན་དགེ་སློང་རེ་རེའི་མདུན་དུ་འདུག་གནས་བཏིང་
ངོ་ཞེས་གོ་བར་བྱ། གསུམ་པ་ནི། དེ་ལྟར་བརྗོད་པ་ལ་དགེ་འདུན་
གྱིས། ལེགས་པར་གདིང་ངོ་ཞེས་སོགས་རྗེས་སུ་ཡི་རང་བར་བྱའོ། །དེ་
ལྟར་བཏིང་ནས་དུས་དུས་སུ་གསེང་བ་སོགས་དང་། བསྐོས་པ་དེས་ཞག་
གིས་ཆོད་པར་མ་འབྲལ་ཞིང་གཞན་དུ་མི་ཁྱེར། བསྲུང་བ་པོ་མེད་པར་
མི་འཇོགས་པ་སོགས་ཀྱིས་བསྐྱང་ཞིང་། དབྱུང་བ་ལ་གཉིས་ལས། རང་
འཇུག་བྲལ་ནི། སྲ་བརྐྱང་གིས་མཚམས་གཞན་དུ་ཕྱིན་པ་དང༌། བསྐོས་
པའི་དགེ་སློང་མཚམས་གཞན་དུ་སྐྱ་རེངས་ཤར་བ་དང་། མཚམས་དེར་
གཏོགས་ཐམས་ཅད་མཚམས་ཁོངས་སུ་མ་གཏོགས་པར་ཆད་པ་ལ་སོགས་
པའོ། །བཅོས་མས་དབྱུང་བ་ནི། ཆོ་གས་དབྱུང་བ་སྟེ། དེ་ལ་ཡང་བོད་
ཟླའི་ཉ་ལ་དབྱུང་བ་དུས་ཅན་དང་། རྐྱེན་དབང་གིས་དེའི་སྔ་རོལ་དུས་
མིན་དུ་དབྱུངས་བ་གཉིས་སོ།། གཉིས་པ་གོས་ཀྱི་གཞི་ནི། སྟོན་
པས་དབྱར་རྙེད་ཀྱི་རས་རྣམས་དྲས་ནས་ཁ་དོག་ངན་པར་བྱས་ཏེ་བཅང་
བར་གནང་བ་ལས། གཟུགས་ཅན་སྙིང་པོས་འཚོ་བ་པོ་མཐོང་བ་ཉན་
ཐོས་སུ་འཁྲུལ་ནས་མཚན་མ་གདབ་པར་ཞུས་པས་དྲས་ཤིང་དྲུབ་པའི་
གོས་རྗེས་སུ་གནང་ངོ། །འདི་ལ་ལྔ་སྟེ། རྒྱུའི་ཁྱད་པར་གོས་སྒྲུབ་ལུགས།
གོས་ཀྱིས་དབྱེ་བ། དབྱེ་བ་སོ་སོའི་རྣམ་བཞག །ཇི་ལྟར་བཅང་བའི་ཚུལ་
2i



ལེགས་བཤད་རྒྱ་མཚོར་འཇུག་པའི་གྲུ་གཟིངས།
ལ་༑ དང་པོ་ནི། ལོག་འཚོས་མ་བསྒྲུབས་ཤིང་རྒྱུ་ཧ་ཅང་ངན་པ་
དང་བཟང་བ་མ་ཡིན་པའི་རྒྱུར་རུང་བ་བདུན་ཏེ། ས་གའི་ལྷས། བལ་
གོས་ཤ་ན་ཉི་འོག་དང་། །རས་གོས་དང་ནི་ཟར་མ་དང་། །ཀོ་ཏཾ་པ་དང་
དུ་ཀུ་ལ། །ཆོས་གོས་རྒྱུ་ནི་རྣམ་པ་བདུན། །ཞེས་གསུངས་ཤིང་། དེ་ཡང་
སྤུ་ཤིན་ཏུ་ཆེ་བ་དང་ཁ་ཚར་ཕུན་ཚར་མ་བཅད་པ་སོགས་མ་ཡིན་པའོ། །
གཉིས་པ་སྒྲུབ་ལུགས་ནི། རྒྱུ་རུང་བ་ཉིད་ལེགས་པར་བཀྲུས་ལ།
མི་རུང་བའི་ཚོན་ཆེན་བརྒྱད་སྤངས་ཏེ་རུང་བའི་ཚོན་གསུམ་གྱིས་ཁ་བསྒྱུར་
བར་བྱའོ། །དེ་ལྟར་ཡང་། རྒྱ་སྐྱེགས་ལེ་བརྒན་རྩི་དང་བཙོད། །སྨན་
ཤིང་རྩི་དང་མཐིང་ཤིང་མཚལ། །སིནྡྷུ་ར་དང་གུ་རྒུ་སྟེ། །འདི་དག་ཚོན་
ཆེན་བརྒྱད་དུ་འདོད། །ཅེས་དང༌། སྔོན་པོ་བཙག་དང་ངུར་སྨྲིག་རྩི། །
འདི་དག་རུང་བའི་ཚོན་གསུམ་སྟེ། །ཞེས་སོ། །དེ་ལ་སྤྱིར་བཏང་དུ་གོས་
མཚོན་གྱིས་དྲས་པ་ཞིག་དགོས་ཏེ། མཚོན་གྱིས་མ་དྲས་པའི་གོས་བཅད་
པར་མི་བྱའོ། །ཞེས་པས་གྲིས་དྲས་ནས། དྲུབ་པར་འོས་པ་རྣམས་དྲུབ་
བར་བྱ་སྟེ། དྲས་ཤིང་དྲུབ་པ་ཆོས་གོས་ཉིད་དུ་བྱིན་གྱིས་བརླབ་པར་བྱའོ། །
མཐང་གོས་དང་བླ་གོས་དང་སྣམ་སྦྱར་ལའོ། །དགེ་སློང་མའི་ཤིང་ང་
དཔུང་ཆད་དང་རྡུལ་གཟན་སྣན་པ་གང་ཡང་རུང་བའོ། །ཞེས་པས་འབྱོར་
ན་དེ་ཐམས་ཅད་དྲས་དྲུབ་དང་། མ་འབྱོར་ན་ལྷན་ཐབས་བྱ་ཞིང་། སྣམ་
220



སྡོམ་གསུམ་དཔག་བསམ་སྙེ་མ།
སྦྱར་མ་གཏོགས་པ་ལ་ཐང་ཐང་པོ་ཡང་རུང་བར་བཤད་དོ། །གང་དག་
སྣམ་སྦྱར་ལ་ངེས་པར་དྲས་དྲུབ་དགོས་གསུང་བ་མི་རིགས་ཏེ། རྒྱུའི་བྱིན་
རླབས་ཀྱི་སྔགས་ཆོག་ཏུ། ཡང་ན་འདི་ལ་ལྷན་ཐབས་སུ་བསླན་ནོ། །
ཞེས་དང་། རྒྱ་ཆེར་འགྲེལ་དུ། ཆོས་གོས་རླག་པ་ཉིད་དང་། ཆོས་གོས་
འཚིག་པ་ཉིད་ལ་སོགས་པའི་རྐྱེན་དེ་ལྟ་བུ་དག་ཡོད་ན་སྣམ་སྦྱར་ལའང་
དྲས་ཤིང་དྲུབ་པ་ཆོས་གོས་ཉིད་དུ་བྱིན་གྱིས་བརླབ་པོ་ཞེས་བྱ་བའི་ངེས་
པ་མེད་དོ། །ཞེས་གསུངས་པའི་ཕྱིར། དྲས་དྲུབ་བྱ་ཚུལ་ནི། སྣམ་ཕྲན་
སྣེལ་གཞི་ཉིད་དང་ལྷག་མ་མཉམ་པ་ཉིད་དང་དབུས་ནས་གཞན་དུ་གླེགས་
བུའི་འཕྲོ་ཕྱོགས་ཕྱོགས་སུ་བལྟ་བ་ཉིད་དང་མཐའ་བསྐོར་བ་ཉིད་དག་
གིས་སོ། །ཞེས་སོ། །འདི་ལ་གླེགས་བུའི་འཕྲོ་ཞེས་པ་འགྱུར་སྐྱོན་ཏེ།
འགྲེལ་བ་ཁ་ཅིག་ཏུ་ཚལ་བུའི་འཕྲོ་ཞེས་འབྱུང་བ་དག་གོ །ཞེས་རྣམ་
བཤད་དྲི་མེད་རྒྱན་པ་བཞེད་དོ།། གསུམ་པ་དབྱེ་བ་ལ་གསུམ་སྟེ།
འཚོ་བའི། ལྷག་པའི། མཁོ་བའི་ཡོ་བྱད་ཀྱི་གོས་རྣམས་སོ།། བཞི་
པ་སོ་སོའི་རྣམ་གཞག་ལ་གསུམ་ལས། དང་པོ་འཚོ་བའི་ཡོ་བྱད་
ཀྱི་གོས་ལ། མཚན་ཉིད། དབྱེ་བ། སོ་སོའི་རང་བཞིན། བྱིན་གྱིས་བརླབ་
ཚུལ་ལོ།། དང་པོ་ནི། བཅས་ལྡན་དགེ་སློང་གི་ལུས་འཚོ་བའི་ཆེད་
དུ་གནང་བའི་གོས་རུང་བ་ཚད་ལྡན་རེ་རེར་ངེས་པ་གང་ཞིག །རང་མིང་
221



ལེགས་བཤད་རྒྱ་མཚོར་འཇུག་པའི་གྲུ་གཟིངས།
གིས་བྱིན་གྱིས་བརླབ་རུང་གི་རིགས་གནས། གཉིས་པ་ལ། དངོས་
སུ་གྲུབ་པ་དང་། དེའི་བྱིན་རླབས་ཆགས་རུང་གཉིས། དང་པོ་
ནི༑ ཡོ་བྱད་བཅུ་གསུམ་པོ་གང་རུང་ཚད་དང་ལྡན་པར་གྲུབ་པ་སྟེ། སྣམ་
སྦྱར། བླ་གོས། མཐང་གོས། ཤམ་ཐབས། ཤམ་ཐབས་ཀྱི་གཟན། རྡུལ་
གཟན། རྡུལ་གཟན་གྱི་གཟན། གདོང་ཕྱིས། རྣག་གཟན། གཡན་དགབ།
སྒྲ་བཟེད། གདིང་བ། དབྱར་གྱི་གོས་རས་ཆེན་རྣམས་སོ།། གཉིས་
པ་ནི། རྒྱུའི་བྱིན་བརླབས་འབྲལ་སྤངས་ ཁེགས་པའི་སྔགས་རྟེན་ཏེ།
ཆོས་གོས་གསུམ་གང་རུང་གི་རྒྱུར་རུང་བའི་གོས་དང༌། ཁྱིམ་པའི་གོས་
ལྟ་བུ་གང་རུང་ཁྲུ་གང་ཡན་ཆད་དོ།། གསུམ་པ་སོ་སོའི་རང་བཞིན་
ལ༑ སྣམ་སྦྱར་ནི་སྣམ་ཕྲན་དགུ་ནས་ཉེར་ལྔའི་བར་ཏེ། དགུ་མ། བཅུ་
གཅིག །བཅུ་གསུམ་མ་གསུམ་ནི་གླེགས་བུ་ཕྱེད་དང་གསུམ་པའོ། །
བཅོ་ལྔ། བཅུ་བདུན། བཅུ་དགུ་གསུམ་ནི་གླེགས་བུ་ཕྱེད་དང་བཞི་པའོ། །
ཉེར་གཅིག །ཉེར་གསུམ། ཉེར་ལྔ་ གསུམ་ནི་གླེགས་བུ་ཕྱེད་དང་ལྔ་
པའོ། །ཚད་ནི་ཆེ་སྐོར་གསུམ་དཔངས་སུ་ཁྲུ་གསུམ་དང་སྲིད་དུ་ཁྲུ་ལྔ།
ཆུང་གསུམ་དེ་ལས་ཁྲུ་ཕྱེད་ཕྱེད་ཕྲི་པ། འབྲིང་གསུམ་དེ་གཉིས་ཀྱི་བར་
རོ༑ ༑བླ་གོས་ནི་སྣམ་ཕྲན་བདུན་དང་གླེགས་བུ་ཕྱེད་དང་གསུམ་པ། ཚད་
སྣམ་སྦྱར་ལྟར་གསུམ་མོ། །མཐང་གོས་ནི་སྣམ་ཕྲན་ལྔ་དང་གླེགས་བུ་
འ11



སྡོམ་གསུམ་དཔག་བསམ་སྙེ་མ།
ཕྱེད་དང་གཉིས་པ། ཚད་དཔངས་སུ་ཁྲུ་དོ་དང་། སྲིད་དུ་ཁྲུ་ལྔའམ་བཞི།
ཐ་ན་འཁོར་གསུམ་ཁེབས་པས་ཀྱང་རུང་ཞིང་། ལུས་སྦོམ་པས་མི་སོགས་
ན་རལ་ཁ་དཔུང་ཆད་བསྣན་པར་བཤད་དོ། །སྤྱིར་ཁྲུ་ལ་རྡུལ་ཁྲུ། ལག་
ཁྲུ༑ ལུས་ཁྲུ་གསུམ་ལས། འདིར་ལུས་ཁྲུ་སྟེ། མདོ་རྩར། ཁྲུའི་དོན་ནི་
ལུས་ཀྱི་ཆ་བདུན་ལས་གཉིས་སོ། །ཞེས་གསུངས་པའི་ཕྱིར། ཤམ་ཐབས་
དང་དེའི་གཟན་མཐང་གོས་དང་ཚད་འདྲ་ཞིང༌། རྡུལ་གཟན་དང་དེའི་
གཟན་བླ་གོས་དང་ཚད་འདྲ་སྟེ། དེ་དང་དེ་ཉིན་མོ་དང་མཚན་མོ་མཐང་
གོས་དང་བླ་གོས་ཀྱི་འོག་ཏུ་གྱོན་པའི་གོས་ཡིན་པའི་ཕྱིར། གདོང་ཕྱིས་
སྲིད་དང་ཞིང་དུ་ཁྲུ་གང་པ། རྣག་གཟན་བླ་གོས་དང་མཉམ་པ། སྒྲ་བཟེད་
སྲིད་དུ་ཁྲུ་གསུམ་དང་ཞེང་དུ་ཁྲུ་ཕྱེད་དང་གཉིས་པ། གཡན་དགབ།
གདིང་བ། རས་ཆེན་གསུམ་གྱི་ཚད་ནི་ལྟུང་བྱེད་ཀྱི་སྐབས་སུ་བཤད་ཟིན་
མོད། འོན་ཀྱང་འདིང་བའི་འཇལ་བྱེད་རྡུལ་ཁྲུ་ཡིན་ཞེས་གཉག་དཔོན་
རིན་པོ་ཆེ་གསུང་ཞིང། དབྱིབས་ནི་གླེགས་བུ་ཕྱེད་དང་གཉིས་པའོ།།
བཞི་པ་ནི། འཚོ་བའི་ཡོ་བྱད་རྣམས་སོ་སོ་རང་མིང་གིས་ངེས་པར་བྱིན་
གྱིས་བརླབ་ཅིང་། ཁྱད་པར་ཆོས་གོས་གསུམ་ནི་དངོས་མེད་ནི་རྒྱུའི་བྱིན་
བརླབས་དང་། དངོས་སམ། རྒྱུའི་བྱིན་བརླབ་གང་རུང་མི་ཆགས་ན་རྐྱེན་
དབང་གིས་བྱིན་གྱིས་བརླབ་པར་བྱའོ། །དེ་ལྟར་བྱིན་གྱིས་བརླབས་པའི་
223
123



ལེགས་བཤད་རྒྱ་མཚོར་འཇུག་པའི་གྲུ་གཟིངས།
དགོས་པ་ནི། དངོས་སུ་འཆང་འབྲལ་གྱི་ཉེས་པ་ཁེགས་ཤིང་ཤན་མི་
འབྱུང་བ་སོགས་དང་། བརྒྱུད་ནས་དངོས་ཞེན་དང་བྲལ་བའི་ཕན་ཡོན་
འབྱུང་སྟེ། འོག་མ་གཉིས་ལའང་ཤེས་པར་བྱའོ།། གཉིས་པ་ལྷག་
པའི་ཡོ་བྱད་ཀྱི་གོས་ལ་གསུམ་ལས། མཚན་ཉིད་ནི། དགེ་སློང་གི་འཚོ་
མཁོ་གང་རུང་གི་ཡོ་བྱད་དུ་གྱུར་པའི་གོས་ལྷག་པོ་གང་ཞིག །གཞན་
མིང་ཉིད་ཀྱིས་བརླབ་པའམ་ཡིད་བརྟན་ཏེ་བཅང་རུང་གི་རིགས་གནས།
དབྱེ་ན། སྣམ་སྦྱར་གཉིས་་པ་ལྟ་བུ་འཚོ་བའི་ཡོ་བྱད་གང་རུང་གི་དབྱིབས་
སུ་གྲུབ་པའི་ལྷག་པོ་དང༌། སྐ་རགས་གཉིས་པ་ལྟ་བུ་མཁོ་བའི་ཡོ་བྱད་
ཀྱི་གོས་ལྷག་པོ་དག་གོ །བྱིན་གྱིས་བརླབ་པ་ནི། གཞན་ཁོ་ནའི་མིང་གིས་
བརླབས་པའམ། ཡོ་བྱད་རུང་བ་ནི་མཁན་པོ་སོགས་དང་མི་རུང་པ་ནི་
སྦྱིན་བདག་ལ་ཡིད་བརྟན་ཏེ་བཅང་བའོ།། གསུམ་པ་མཁོ་བའི་
ཡོ་བྱད་ཀྱི་གོས་ལའང་གསུམ་ལས། མཚན་ཉིད་ནི། འཚོ་བའི་ཡོ་བྱད་
གང་རུང་གི་དབྱིབས་སུ་མ་གྲུབ་པའི་གོས་ཀྱི་ཁྱད་པར་ཁྲུ་གང་ཡན་ཆད་
མ་ངེས་པ་གང་ཞིག །རང་གཞན་གཉིས་ཀའི་མིང་གིས་བརླབས་ཏེ་བཅང་
རུང་གི་རིགས་གནས། དབྱེ་ན། དར་གོས་སྣམ་བུ་ལྟ་བུ་ནོར་གྱི་འདུ་ཤེས་
སྐྱེ་བ་དང་། ཞྭ་དང་སྐ་རགས་སོགས་གོས་ཀྱི་འདུ་ཤེས་སྐྱེ་བའི་ཡོ་བྱད་
དག་གོ །བྱིན་གྱིས་བརླབ་པ་ནི། བདག་དང་ཚངས་པ་མཚུངས་པར་
224
124



སྡོམ་གསུམ་དཔག་བསམ་སྙེ་མ།
སྤྱོད་པ་གཉིས་ཀའི་དོན་དུ་བྱིན་གྱིས་བརླབས་པའོ།། ལྔ་པ་བཅང་
ཚུལ་ལ་བཞི་ལས། གང་གིས་ན། སྤྱིར་རབ་བྱུང་ཚུལ་ལྡན་གྱིས་བཅང་
ཞིང༌། ཁྱད་པར་སྣམ་སྦྱར་ནི་དགེ་སློང་གིས་བཅང་ངོ། །བསམ་པ་ཇི་ལྟ་
བུས་ན། ལུས་ལ་རྨ་དང་གོས་ལ་རྨ་དཀྲིས་ཀྱིས་དགབ་པ་སོགས་ཀྱི་འདུ་
ཤེས་དང་། སྤྱིར་ཡོ་བྱད་ཐམས་ཅད་ལ་མི་རྟག་པས་ཉེན་པའི་བསམ་པས་
བཅང་ངོ་། །གང་གི་ཕྱིར་ན། སྤྱིར་ཁྱིམ་པའམ་མུ་སྟེགས་ཅན་དང་། ཁྱད་
པར་སྣམ་སྦྱར་ནི་དགེ་ཚུལ་མན་ཆད་ཀྱི་རྟགས་ལས་འཕགས་པར་བྱ་བའི་
ཕྱིར་དང་། རང་ཉིད་སྟོན་པའི་རྣམ་ཐར་གྱི་རྗེས་སུ་འཇུག་ཅིང་དགེ་སྦྱོང་
གི་དྲན་པ་གསོ་བའི་ཆེད་དུ་བཅང་བའོ། །མཇུག་ཏུ་ཇི་ལྟར་སྒྲུབ་པ་ནི།
གོས་རྙིངས་ན་ལྷན་པ་གདབ་པ་སོགས་ཀྱིས་བཅོས་ཤིང་། བཅོས་སུ་མི་
རུང་ན་སྦྱིན་བདག་གི་བསོད་ནམས་སྤེལ་བ་ལ་སོགས་པའི་ཆེད་དུ་ས་
དང་ལྕི་བ་སོགས་ལ་བསྲེས་ནས་མཆོད་རྟེན་དང་གཙུག་ལག་ཁང་གི་སེར་
ཁ་ལ་བསླན་པར་བཤད་དོ།། གསུམ་པ་ཀོ་ལྤགས་ཀྱི་གཞི་ནི། ཀཱ་
ཏུ་ནའི་སློབ་མ་གྲོ་ཞུན་སྐྱེས་བྱེ་བ་ཉི་ཤུ་པས་མཐའ་འཁོབ་རྡོ་ཅན་ནས་
སྟོན་པ་བལྟར་འོངས་ཏེ་ཞུས་པས་གནངངོ། །དེ་ཡང་གནང་བཀག་གི་
མཚམས་ཤེས་པའི་ཕྱིར་དབུས་མཐའི་ས་ཚིགས་ནི། སྔར་རབ་བྱུང་གི་
གཞིར་བཤད་པ་བཞིན་ནོ། །སྤྱིར་ཡུལ་དབུས་སུ་གནས་མལ་སྐྱོབ་པའི་
25



ལེགས་བཤད་རྒྱ་མཚོར་འཇུག་པའི་གྲུ་གཟིངས།
ཕྱིར་ཀོ་ལྤགས་ཀྱི་ལྷམ་ཙམ་དང༌། གཙུག་ལག་ཁང་ལས་གཞན་པའི་
ཁྱིམ་དུ་སྟན་གཞན་མེད་ན་ཀོ་ལྤགས་ལ་འདུག་པ་ཙམ་གནང་གི །ཉལ་
བར་མ་གནང་ལ། མཐའ་འཁོབ་ཏུ་ནི་གྲང་བ་སྐྱོབ་པའི་ཕྱིར་གནང་བས་
ལྷམ་དང་མལ་སྟན་གཉིས་ཀ་བསྟེན་དུ་རུང་ཞིང་། དེའི་ཁྱད་པར་ཁྲ་བོ་
དང་གསེར་དངུལ་གྱི་རྒྱན་ཅན་སོགས་སྒེག་རྫས་དང་སྒྲ་སྒྲོག་པའི་མཆིལ་
ཝཱམ་བསྟེན་དུ་མི་རུང་། གླང་པོ་ཆེ་དང་སྟག་སེང་རྟ་བོང་སོགས་ཀྱིས་ཀོ་
ལྤགས་བཅང་དུ་མི་རུང་བའོ། །བྱེ་བྲག་ཡུལ་ཨ་སྨྲ་བ་རཱནྟར་ནི་ཀོ་ལྤགས་
ཀྱི་གོས་ཅི་དགར་བསྟེན་པ་སྒྲུབ་པའི་བསླབ་བྱར་གསུངས་ལ། སྤྱིར་ཆུ་
ལ་ཆབ་རོམ་ཙམ་ཆགས་པའི་ཡུལ་དུ་ཞྭ་དང་ལྷམ་ཡུ་ཅན་གཉིས་ཀ་གནང་
བའི་བསླབ་བྱར་གསུངས་སོ།། གཉིས་པ་སྨན་གྱི་གཞི་ནི། སྟོན་
པ་མཉན་ཡོད་ན་བཞུགས་པའི་ཚེ་དགེ་སློང་རྣམས་སྟོན་ཀའི་ནད་ཀྱིས་
ཐེབས་ནས་རིད་པས་སྨན་བསྟེན་པར་གནང་ཞིང་། དེ་ཡང་དུས་མ་ཡིན་
པར་མ་ཟོས་པས་རིད་པ་ན་སྨན་བཞིར་ཕྱི་ནས་རྗེས་སུ་གནང་ངོ། འདི་
ལ་བཞི་སྟེ། སྨན་གྱི་རྒྱུ། སྨན་དངོས། གང་ཟག་གང་གིས་སྤྱོད་པ།བཞག་
པའི་གནས་རུང་ཁང་བསྟེན་ཚུལ་ལོ། །དང་པོ་ནི། ལོག་འཚོ་དང་བྲལ་
ཞིང་མཐའ་གཉིས་སྤངས་བའི་སྒོ་ནས་བསྒྲུབ་པར་བྱའོ།། གཉིས་པ་
ལ༑ མཚན་ཉིད། དབྱེ་བ། སྒྲ་དོན། བསྟེན་ཚུལ་ལོ།། དང་པོ་ནི།



སྡོམ་གསུམ་དཔག་བསམ་སྙེ་མ།
བཅས་ལྡན་དགེ་སློང་གིས་བརྟེན་དུ་རུང་བའི་སྨན་གང་ཞིག །དྲི་རོ་རེག་
བྱ་གསུམ་གྱི་བདག་ཉིད་དུ་གྱུར་བའི་ཁམ་ཟས་ཏེ། མཛོད་ལས། ཁམ་
གྱི་ཟས་ནི་འདོད་པ་ན། །སྐྱེ་མཆེད་གསུམ་གྱི་བདག་ཉིད་དོ། །ཞེས་སོ། །
གཉིས་པ་ལ། དུས་རུང༌། །ཐུན་ཚོད་དུ་རུང་བ། ཞག་བདུན་པ། འཚོ་
བའི་བར་དུ་བཅང་པའོ། །དང་པོ་དུས་རུང་ལ། མཚན་ཉིད་དང༌། དབྱེ་
བའོ།། དང་པོ་ ནི། བཀྲེས་ པའི་ནད་ སེལ་བ་ ལ་ གཙོ་བོར་གནང་
བའི་སྨན་གང་ཞིག །དགེ་སློང་གིས་སྤྱིར་བཏང་ལ་ཕྱི་དྲི་ལོངས་སྤྱོད་དུ་
མི་རུང་བའོ།། གཉིས་པ་ལ། བཟའ་བ་ལྔ་དང་། བཅའ་བ་ལྔའོ། །
དང་པོ་ནི། ས་གའི་ལྷས། སྣ་ཚོགས་འབྲས་ཆན་ཟན་དང་ཤ །ཕྱེ་དང་
ཁུར་བ་བཟའ་བ་ལྔ། །ཞེས་སོ། །གཉིས་པ་ནི། རྩ་བ་སྡོང་བུ་མེ་ཏོག་
འབྲས། །ལོ་མ་ཡང་ནི་བཅའ་བ་ལྔ། །ཞེས་སོ། །གཉིས་པ་ཐུན་ཚོད་དུ་
རུང་བ་ལ། མཚན་ཉིད། ངོ་བོ། དབྱེ་བའོ།། དང་པོ་ནི། སྒོམ་པའི་
ནད་སེལ་བ་ལ་གཙོ་བོར་གནང་བའི་སྨན་གང་ཞིག །དགེ་སློང་གིས་ཐུན་
ཚོད་ཀྱི་མཐའི་བར་བྱིན་གྱིས་བརླབས་ནས་ལོངས་སྤྱད་དུ་རུང་བའོ། །
གཉིས་པ་ནི། དྲང་སྲོང་ཀེ་ནའི་བུས་བཏུང་བའི་རྒྱུ་བརྒྱད་ཕུལ་ཏེ།
སྨན་གྱི་གཞི་ལས། ཆུ་ཤིང་འབྲས་དང་ཀུ་ཤུ་གོ་ལ་དང་། །ཨ་ཤཱཏྠ་དང་
ཨུ་དུམྦ་ར་དང་། །པ་རུ་ཤ་ཀ་དང་ནི་རྒུན་འབྲུམ་དང་། །བརྒྱད་པ་འབྲ་
227



ལེགས་བཤད་རྒྱ་མཚོར་འཇུག་པའི་གྲུ་གཟིངས།
གོ་དག་ནི་ཡིན་པར་བཤད། །ཅེས་དང༌། གཞན་ཡང་བཅོས་པའི་ཚྭ་སྟེ་
རྒུན་ཆང་སོགས་ཀྱི་སངས་པོ། །འབྲུའི་ཚྭ་སྟེ་ནས་ཆང་གྲོ་ཆང་སོགས་ཀྱི་
ཤུལ་ནས་བྱུང་བའི་སངས་པོ། ཞོ་ཁ་ཆུ་སྟེ་ཞོའི་ཁུ་བ། དར་བའི་དྭངས་
མ་སྟེ་ཆུར་ཁུ། རྩབ་མོ་སྟེ་འབྲས་དང་ཁྲེ་སོགས་བཙོས་ནས་ཕབས་མ་
བཏབ་པར་མནན་པའི་ཙད་ཤུ་ཞེས་བོད་དུ་རྩབས་སུ་གྲགས་པ། དེ་དག་
ཀྱང་བཏུང་བ་མཚན་ཉིད་ལྔ་ལྡན་ཏེ། ཆུས་བཏབ་པ། ཚགས་ཀྱིས་བཙགས་
པ༑ ཤིན་ཏུ་སླ་བ། །བཞིན་སྣང་བ། འདམ་བུ་ཉག་མའི་མདོག་ལྟ་བུའི་
བཏུང་བ་རྣམས་སོ།། གསུམ་པ་ལ། རྒྱུ་དུས་རུང་དང་། ཞག་བདུན་
པ་དང་། འཚོ་བཅངས་ལས་སྒྱུར་བའི་ཐུན་ཚོད་དུ་རུང་བའི་སྨན་གསུམ་
སྟེ༑ རིམ་བཞིན་རྒྱུན་ཆུ་དང་། བར་ཁུ་དང༌། སྒྱུ་རུ་རའི་ཁུ་བ་ཤིན་ཏུ་སླ་
བ་ལྟ་བུའོ།། གསུམ་པ་ཞག་བདུན་པ་ལ། མཚན་ཉིད་དང༌། དབྱེ་
བའོ། དང་པོ་ནི། རླུང་ནད་སེལ་བ་ལ་ གཙོ་བོར་གནང་བའི་སྨན་
གང་ཞིག །དགེ་སློང་གིས་ཞག་བདུན་པའི་མཐའི་བར་བྱིན་གྱིས་བརླབས་
ནས་ལོངས་སྤྱད་དུ་རུང་བའོ།། གཉིས་པ་ནི། ཞུན་མར་དང་། འབྲུ་
མར་དང་། སྤྲང་རྩི་དང་། བུ་རམ་གྱི་དབུ་བ་སྟེ། དེས་འཕངས་པ་བུ་རམ་
དང་། བུ་རམ་གྱི་ཁ་ཤུན་བསྡུས་པའི་ཕྱེ་མ་དྭགས་དང༌། དེ་བརྡོག་པོར་
བྱས་པ་ལི་ཁ་ར་སོགས་དང་། ཞུན་མར་དང་ངོ་བོ་འདྲ་བ་བདུད་རྩི་དང༌།
225



སྡོམ་གསུམ་དཔག་བསམ་སྙེ་མ།
འབྲུ་མར་དང་འདྲ་བ་ཉ་སོགས་སེམས་ཅན་ལྔའི་ཞག་བསྐོལ་ཞིང་བཙགས་
པ་རྣམས་དང་། ས་གའི་ལྷས་མར་གསར་ཀྱང་ཞག་བདུན་པར་བཤད་པ།
ལུང་སྨན་གཞི་ལས། ཞག་བདུན་པ་ནི་མར་དཀར་དང་། ཏིལ་མར་དང་།
སྦྲང་རྩིའོ། །ཞེས་གསུངས་པ་དང་མཐུན་ནོ།། བཞི་པ་འཚོ་བཅངས་
ལ༑ མཚན་ཉིད་དང་། དབྱེ་བའོ། །དང་པོ་ནི། འདུས་པའི་ནད་སེལ་བ་
ལ་གཙོ་བོར་གནང་བའི་སྨན་གང་ཞིག །ཇི་སྲིད་ནད་དེ་འཚོའི་བར་བྱིན་
གྱིས་བརླབས་ནས་ལོངས་སྤྱད་དུ་རུང་བའོ།། གཉིས་པ་ལ་ལྔ་སྟེ།
རྩ་བའི་སྨན་གླ་སྒང་དང་ཡུང་བ་ལྟ་བུ། སྡོང་བུའི་སྨན་ཙནྡན་དང་སླེ་ཏྲེས་
ལྟ་བུ། འདབ་མའི་སྨན་ནིམ་པའི་ལོ་མ་ལྟ་བུ། མེ་ཏོག་གི་སྨན་བ་ཤ་ཀའི་
མེ་ཏོག་ལྟ་བུ། འབྲས་བུའི་སྨན་ཨ་བར་སྐྱུར་གསུམ་ལྟ་བུ་སྟེ། དེ་དག་
ཀྱང་གཙོ་བོར་ཟས་ཀྱི་དོན་ཁྱབ་པར་བྱེད་པ་མ་ཡིན་པ་རྣམས་སོ།།
གསུམ་པ་སྒྲ་དོན་ནི། སྤྱིར་ནད་སེལ་བར་བྱེད་པས་ན་སྨན། བྱེ་བྲག་
ཏུ་སྔ་དྲོའི་དུས་ཁོ་ནར་རུང་བས་དུས་རུང་། རང་མིང་གིས་དུས་ཀྱི་མཐའི་
བར་བྱིན་གྱིས་བརླབ་ཏུ་རུང་བས་ན་ཐུན་ཚོད་དང་། ཞག་བདུན་པ་དང་།
འཚོ་བཅངས་ཞེས་བྱའོ། །བཞི་པ་བསྟེན་ཚུལ་ལ་གཉིས་ལས། ལུས་ཀྱིས་
བསྟེན་པ་ནི། མིག་སྨན་གྱི་དོམ་ལྤགས་ལ་སོགས་པའོ། ཁར་བསྟེན་པའི་
སྨན་ལས། དུས་རུང་གི་སྨན་སྔ་དྲོའི་དུས་ཁོ་ནར་བསྟེན་དུ་རུང་བ་སྟེ།
229



-
----
ལེགས་བཤད་རྒྱ་མཚོར་འཇུག་པའི་གྲུ་གཟིངས།
ནད་པར་ཕན་ན་དུས་མིན་དུ་བསྟེན་པའང་གནང་ཞིང་། རང་དུས་ལས་
འདས་ན་བྱིན་གྱིས་བརླབས་ཀྱང་གསོག་འཇོག་མི་ཁེགས་པའི་ཕྱིར་བྱིན་
བརླབ་མ་གསུངས་ལ། སྨན་གཞན་གསུམ་བྱིན་གྱིས་མ་བརླབས་པ་ནི་
གང་ཟག་ནད་པ་ཡིན་མིན་ཐམས་ཅད་ལ་གནང་ཞིང་། དུས་ཐམས་ཅད་
དུ་བརྟེན་དུ་རུང་མོད། འོན་ཀྱང་བྱིན་གྱིས་མ་བརླབས་ན་བྱིན་ལེན་བྱས་
པ་ཉིན་ཐུན་གཉིས་མཚན་ཐུན་གསུམ་སྟེ་ལྔ་བོ་དེ་དང་དེའི་མཐར་གསོག་
འཇོག་ཏུ་འགྱུར་བས་དེ་ཁེགས་པའི་ཕྱིར་བྱིན་གྱིས་བརླབ་དགོས་སོ། །
དེ་ལྟར་བྱིན་གྱིས་བརླབས་པའི་སྨན་དེ་ནི་ནད་པ་ཁོ་ནས་བསྟེན་དུ་རུང་
ཞིང་། དུས་ཀྱང་སྤྱིར་རང་མིང་གི་དུས་ཀྱི་མཐའི་བར་དང་། བྱེ་བྲག་ཐུན་
ཚོད་ཀྱི་སྨན་ལ་གསུམ་ལས། རྒྱུ་དུས་རུང་ལས་སྦྱར་བ་དེ་མཚན་གྱི་ཐུན་
ཐ་མའི་བར་དང༌། ཞག་བདུན་པ་ལས་སྦྱར་བ་དེ་བརྒྱད་པའི་སྐྱ་རེངས་
མ་ཤར་བར་གསོག་འཇོག་ཏུ་མི་འགྱུར་ཞིང་། རྒྱུ་འཚོ་བཅངས་ལས་སྦྱར་
བ་དེ་ལ་གསོག་འཇོག་འབྱུང་མི་སྲིད་དོ། །འོ་ན་བྱིན་གྱིས་བརླབས་པའི་
སྨན་རང་དུས་ལས་མ་འདས་ཀྱི་བར་དུ་གསོག་འཇོག་མི་འབྱུང་བས་ཁྱབ་
བམ་སྙམ་ན། མ་ཁྱབ་སྟེ། རོ་གཞན་དུ་འགྱུར་ན་བྱིན་རླབས་འཇིག་པས་
གསོག་འཇོག་ཏུ་འགྱུར་བ་གང་ཞིག་ཤན་རྡེག་བྱེད་ཡོད་ཀྱང་དེར་འགྱུར་
བའི་ཕྱིར། ཇི་ལྟར་བསྟེན་པའི་ཆོ་ག་ནི། བདག་ཉིད་ལ་ནད་པ་དང་ཟས་
བ0



སྡོམ་གསུམ་དཔག་བསམ་སྙེ་མ།
ལ་སྨན་གྱི་འདུ་ཤེས་བཞག་སྟེ་དྲན་ཤེས་དང་ལྡན་པས་དཀོན་མཆོག་གསུམ་
རྗེས་སུ་དྲན་པའི་སྒོ་ནས། ཟས་ལ་ཆ་བཞིར་བགོ་བྱ་སྟེ། །དང་པོར་ལྷ་
ལོ་བཤོས་གཙང་འབུལ། །དེ་རྗེས་ཆོས་སྐྱོང་བསྲུང་མ་ལ། །གཏོར་མ་
ཤིན་ཏུ་རྒྱ་ཆེར་བྱ། །རང་གིས་ཟོས་ཤིང་འཐུངས་པ་ཡི། །ལྷག་མ་འབྱུང་
པོ་རྣམས་ལ་བྱིན། །ཞེས་པའི་ཆོ་གས་ཟས་ལ་རན་པར་ལོངས་སྤྱད་དེ་
ཡོན་སྦྱོངས་མདོ་བསྔོ་རྣམས་བྱ་ཞིང་། སྨན་ཕྱི་མ་གསུམ་དང་། ཞར་བྱུང་
སྨན་སྣོད་ལྷུང་བཟེད་བྱིན་གྱིས་བརླབ་པ་དང་། དེ་དང་དེ་དབྱུང་བའི་ཆོ་
ག་རྣམས་སོ།། གསུམ་པ་གང་ཟག་གང་གིས་སྤྱོད་པ་ནི། སྤྱིར་
བཏང་དུ་ཚུལ་ཁྲིམས་དང་ལྡན་པའི་རབ་བྱུང་མྱང་འདས་ཀྱི་བསམ་པ་ཅན་
གྱིས་སྤྱོད་ཅིང་། དམིགས་བསལ་ཕ་མ་དང་སློང་བ་པོ་སོགས་ལ་སྦྱིན་
ན༑ བཞི་པ་སྨན་བཞག་པའི་གནས་རུང་ཁང་བསྟེན་ཚུལ་ནི། མདོ་
རྩར། རུང་བ་ཉིད་དུ་བྱིན་གྱིས་བརླབས་པར་བཙོས་པ་དང་གནས་པ་དག་
ནི་ཕྱི་རོལ་དང་འདྲའོ། །ཞེས་པས་མཚམས་ནང་ཡིན་ཡང་དེར་རྗེན་བཙོས་
དང་ཞག་ལོན་སོགས་བྱར་རུང་བས་ན་རུང་ཁང་ཞེས་བྱའོ། །དེ་ཡང་ཁྱིམ་
པའི་གནས་ཁང་དང་གཙུག་ལག་ཁང་ཉེ་འཁོར་དང་བཅས་པ་ལས་ཕྱི་
རོལ་ཏུ་གྱུར་བའི་གནས་སུ་མཚམས་བཅོས་དང་ཞག་ལོན་གྱི་ཉེས་པ་མི་
འབྱུང་བས་དེ་དག་ཏུ་རུང་ཁང་བྱིན་གྱིས་བརླབ་མི་དགོས་ཤིང་། དེ་ལས་
31



ལེགས་བཤད་རྒྱ་མཚོར་འཇུག་པའི་གྲུ་གཟིངས།
གཞན་གཙུག་ལག་ཁང་ཉེ་འཁོར་དང་བཅས་པའི་ནང་དུ་མ་ཟད། ཁྱིམ་
པའི་གནས་ཡིན་ཀྱང་དེར་ཁྱིམ་པ་མི་སྡོད་པར་དགེ་སློང་ཉིད་དབང་བའི་
ཁང་པ་ཡིན་ན། རུང་ཁང་བྱིན་གྱིས་བརླབ་དགོས་པ་ཡིན་ནོ། །ཇི་ལྟར་
བྱིན་གྱིས་བརླབ་པའི་ཚུལ་ལ་བཞི་སྟེ། དང་པོ་སོ་ཕག་འགྲེམ་པའི་དུས་
སུ་དགེ་སློང་ལག་གིས་བླས་དེའི་འགྲམ་རྡོ་གཏོང་བ་ན་བཏེག་པའི་མཐའ་
ལས་བྱུང་བའི་བྱིན་རླབས་དང་། གཉིས་པ་རྩིག་པའི་འགོ་བརྩམས་
ནས་མཇུག་མ་ཟིན་པའི་བར་གང་ཡང་རུང་པའི་དུས་སུ་ལག་གི་བླས་
སེམས་བསྡུས་པའི་མཐའ་ལས་བྱུང་བའི་བྱིན་རླབས་དང་། གསུམ་
པ་རུང་ཁང་དུ་འོས་པའི་ཁང་པ་དེ་གྲུབ་ཟིན་ནས་དེར་དགེ་སློང་གནས་
པ་ཉིད་དང་མ་བྲལ་བའི་དུས་སུ་དགེ་འདུན་གྱིས་གསོལ་བ་དང་གཉིས་
ཀྱི་ལས་ཀྱིས་བརླབ་པ་དང༌། བཞི་པ་སྔར་རུང་ཁང་དུ་བྱིན་གྱིས་བརླབས་
སམ་མ་བརླབས་ཀྱང་རུང་སྟེ་གཙུག་ལག་ཁང་སྟོང་པར་དགེ་སློང་དག་
གསར་དུ་ཕྱིན་པའི་ཚེ་དེར་སླེབ་མ་ཐག་ཕྲལ་ལས་བྱུང་བའི་བྱིན་བརླབ་
བྱ་བའོ། །ཕྱི་མ་གཉིས་པོ་འདི་རུང་ཁང་གསར་དུ་རྩིག་པའམ་ཁང་པ་
བྱས་ཟིན་རུང་ཁང་དུ་སྒྲུབ་པ་གཉིས་ཀ་ལ་འཇུག་གོ །ཡང་བདག་པོ་སོ་
སོའི་བ་ལང་རྣམས་ལྷས་གཅིག་ཏུ་འཇུག་པ་ལྟར་མཚམས་ནང་གཅིག་ཏུ་
གཙུག་ལག་ཁང་དུ་མའི་རུང་ཁང་གི་བྱ་བ་ཁང་པ་གཅིག་གིས་བྱས་པ་ལ།
132



སྡོམ་གསུམ་དཔག་བསམ་སྙེ་མ།
ལུང་ལས་བ་ལང་གི་ལྷས་ལྟ་བུའི་རུང་ཁང་ཞེས་གསུངས་སོ། །གསུམ་པ་
གནས་མལ་གྱི་གཞི་ནི། ཝཱ་ར་ཎཱ་སིར་ཁྱིམ་བདག་དགེ་བཟང་གིས་སྟོན་
པ་ལ་གཙུག་ལག་ཁང་བརྩིག་པར་ཞུས་པས་གནང་ངོ། །འདི་ལ་གཉིས་
ཏེ། ཕྱག་བྱ་བ་དང་མི་བྱ་བའི་ཚུལ་དང་གཙུག་ལག་ཁང་བརྩིག་ཅིང་ལོངས་
སྤྱོད་པའི་ཆོ་གའོ། །དང་པོ་ནི། སོ་སོ་ཐར་པའི་སྡོམ་པའི་མཆོག་ལ་རབ་
ཏུ་བྱུང་བས་ཕྱག་བྱའོ། །མཉམ་ན་རྒན་པ་ལའོ། །ཞེས་དང༌། ཁྱིམ་པས་
རབ་ཏུ་བྱུང་བ་ལའོ། །ཐམས་ཅད་ཀྱིས་སངས་རྒྱས་ལའོ། །ཞེས་སོགས་
རྒྱས་པར་གསུངས་པ་ལྟར་རོ། །གཉིས་པ་ནི། གཙུག་ལག་ཁང་བྱའོ། །
ངོས་གཅིག་གི་དབུས་སུ་དྲི་གཙང་ཁང་བྱ་བ་ཉིད་དོ། །དེའི་མདུན་དུ་སྒོ་
ཁང་ངོ། །གྲུ་བཞི་བཟང་བ་ཉིད་དོ། །ཞེས་སོགས་ཀྱི་གཙུག་ལག་ཁང་
བརྩིག་པའི་ཆོ་ག་དང་། བརྩིགས་ནས་སྒོར་གནོད་སྦྱིན་ལག་ན་རྡོ་རྗེ་
དང་སྒོ་ཁང་དུ་འཁོར་བའི་འཁོར་ལོ་ཆ་ལྔ་པ་སོགས་རི་མོ་འབྲི་བའི་ཚུལ་
དང༌། །གཙུག་ལག་ཁང་ཡལ་བར་མི་དོར་རོ། །ཞེས་སོགས་ཀྱིས་ཇི་ལྟར་
བསྐྱང་བའི་སྒོ་ནས་གནས་པར་བྱ་བ་དང་། སྤྱོད་ལམ་ཅི་འདོད་པས་ལུང་
དཔོག་གོ །ཞེས་སོགས་ཀྱིས་དེར་ཆོས་དང་ཟང་ཟིང་གི་ལོངས་སྤྱོད་ལ་
ཇི་ལྟར་སྤྱོད་པའི་ཚུལ་རྒྱུས་པར་གསུངས་པ་བཞིན་ཤེས་པར་བྱའོ། །དེ་
ལྟར་གནས་ཁང་དང་གནས་མལ་ལ་མཐའ་གཉིས་སྤངས་ཏེ་ཆགས་མེད་
ཀའ་



ལེགས་བཤད་རྒྱ་མཚོར་འཇུག་པའི་གྲུ་གཟིངས།
ཞེན་མེད་ཀྱི་ཚུལ་གྱིས་སྤྱོད་པར་གསུངས་ཤིང་། མདོར་ན་བདེ་བར་གནས་
པའི་རྐྱེན་གོས་དང་སྨན་དང་གནས་མལ་བསྟེན་པའི་སྐབས་འདིར་ཡོངས་
སུ་སྤྱད་པ་རྣམ་པ་ལྔ་ཤེས་པར་བྱ་སྟེ། ཇི་སྐད་དུ། མྱ་ངན་ལས་འདས་
པའི་བསམ་པས་རབ་ཏུ་བྱུང་བ་ཚུལ་ཁྲིམས་དང་ལྡན་པ་ལ་ནི་གོས་སྟོང་
ཕྲག་བརྒྱ་པ་དང་། ཟས་རོ་བརྒྱ་པ་དང་། ཁང་པ་བརྩེགས་པ་ལྔ་བརྒྱ་
པ་ཡང་འོས་སོ། །དགེ་འདུན་གྱི་རྫས་ཀྱང་ངོ། །མི་སློབ་པ་མན་ཆད་
འོ། །སོ་སོའི་སྐྱེ་བོ་ལ་ཡང་ངོ། །ཚུལ་ཁྲིམས་འཆལ་བ་ལ་ནི་མ་ཡིན་
ནོ༑ ༑ལེ་ལོ་ཅན་ལ་ནི་བླངས་པ་དང་ཉེ་བར་སྤྱོད་པ་བུ་ལོན་དུ་འགྱུར་
རོ༑ ༑ཞེས་དང༌། ས་གའི་ལྷས། མི་སློབ་པ་ནི་བདག་པོར་སྤྱོད། །སློབ་
པ་བྱིན་པ་སྤྱོད་པ་སྟེ། །བསམ་གཏན་ཀློག་དང་ལྡན་པ་ནི། །རྗེས་གནང་
སྤྱོད་པས་ཉེས་པ་མེད། །ལྷག་མ་ལེ་ལོས་བཅོམ་པ་ཡི། །བདག་ཉིད་
རྣམས་ནི་བུ་ལོན་སྤྱོད། །ཁྲིམས་འཆོལ་རྣམས་ནི་ནམ་དུ་ཡང་། །གཙུག་
ལག་ཁང་སོགས་ཉེར་སྤྱོད་བཀག །ཅེས་པ་ལྟར་མི་སློབ་པའི་གང་ཟག་
གིས་གཞན་གྱི་ཡོ་བྱད་རང་དབང་བའི་ཚུལ་དང་། སློབ་པ་འཕགས་པས་
རང་ལ་བྱིན་པ་རྣམས་ལོངས་སྤྱད་དུ་རུང་སྟེ། དེ་དང་དེས་ཡོན་སྦྱོང་ནུས་
པའི་ཕྱིར། སོ་སྐྱེ་ཁྲིམས་དག་ཀློག་སྤོང་ལ་བརྩོན་པའི་གང་ཟག་གིས་
སྤྱད་ཀྱང་ཉེས་པ་མེད་དེ། དེ་ལྟར་སྟོན་པས་གནང་བའི་ཕྱིར། གལ་ཏེ་
34



སྡོམ་གསུམ་དཔག་བསམ་སྙེ་མ།
ཚུལ་ཁྲིམས་དག་ཀྱང་ཐོས་བསམ་སྒོམ་གསུམ་མི་ནུས་པའི་ལེ་ལོ་ཅན་
གྱིས་སྤྱད་དུ་མི་རུང་སྟེ། གང་བླངས་བུ་ལོན་དུ་འཕེལ་ནས་སྐྱེ་བ་ཕྱི་མར་
འཇལ་དགོས་པའི་ཕྱིར། ཁྲིམས་འཆལ་གྱིས་ནི་དད་རྫས་ལ་ནམ་ཡང་
སྤྱོད་པ་བཀག་སྟེ། སྤྱད་ན་དམྱལ་བར་ལྷུངས་ནས་སྡུག་བསྔལ་ཉམས་
སུ་མྱོང་བར་གསུངས་པའི་ཕྱིར། དེ་ལྟར་ཡང་སྙིང་གི་ཐུར་མ་ལས། ཚུལ་
ཁྲིམས་འཆལ་བས་ས་ནི་གོམ་པ་གང་། །ཟས་ནི་ཁམ་གཅིག་བཏུང་བ་ཆུ་
ཕོར་གང་། །ཙམ་ཞིག་དགེ་འདུན་རྫས་ལ་ལོངས་སྤྱད་ན། །ལོག་འཚོ་
ཡིན་ཏེ་དམྱལ་བར་སྐྱེ་བར་གསུངས། །ཞེས་སོ།། གསུམ་པ་ཐམས་ཅད་
ལ་ཁྱབ་པ་ལས་ཀྱི་གཞི་ལ་ལྔ་སྟེ། ལས་ཆགས་པའི་གཞི་དང༌། བསམ་
པ་དང་། ལས་ཀྱི་ངོ་བོ་དང་། ཉམས་སུ་མྱོང་བ་དང་། ཆགས་པའི་དུས་
སོ༑༑ དང་པོ་ལ། དགེ་འདུན། ལས་མཁན། བསྒྲུབ་བྱ་དང་གསུམ།
དང་པོ་ནི། མཚན་ཉིད་གསུམ་ལྡན་ཏེ། བཞི་བཅུ་ཉེར་གཉིས་ཉི་ཤུ་དང་།
བཅུ་གཉིས་བཅུ་གཅིག་བཅུ་དང་དགུ། །བརྒྱད་དྲུག་ལྔ་བཞི་དགོས་པ་ཡི།
ལས་ནི་རྣམ་པ་བཅུ་གཅིག་གོ །ཞེས་པ་ལྟར། ཡུལ་དབུས་སུ་དགེ་སློང་
མ་དབྱུང་བ་ལ་ཕ་ཚོགས་ཉི་ཤུ་མ་ཚོགས་ཉི་ཤུ་སྟེ་བཞི་བཅུ་དགོས་པ་
སོགས་ལས་བཅུ་གཅིག་པོ་རང་རང་ལ་ལྟོས་པའི་གྲངས་ཚང་བ་མི་འདུག་
པར་འགྲེང་བ་མ་ཡིན་པ་སོགས་ཁ་སྐོངས་ཀྱི་ཆོས་དང་ལྡན་པ། །མི་མཐུན་
ཀ35



ལེགས་བཤད་རྒྱ་མཚོར་འཇུག་པའི་གྲུ་གཟིངས།
པ་གཉིས་དང་བྲལ་བའོ།། གཉིས་པ་ལས་མཁན་ནི། སྤྱིར་བཏང་
ལ་ཁ་སྐོངས་དང་ལྡན་ཞིང་ཆོ་ག་ཤེས་པ་དང་། དམིགས་བསལ་ལ་ཆོག་
ཤེས་པ་ཙམ་མོ། །གསུམ་པ་བསྒྲུབ་བྱ་ལ། སེམས་ཅན་མ་ཡིན་པ་དང་།
སེམས་ཅན་ལ་བྱ་བའོ། །དང་པོ་ནི། མཚམས་ཆེ་ཆུང་བཅད་པ་སོགས་
བརྒྱུད་དོ། །གཉིས་པ་ལ། ཁྱིམ་པ་དང༌། རབ་བྱུང་ལ་བྱ་བའོ། །དང་པོ་
ནི༑ ལྷུང་བཟེད་ཁ་སྦུབ་སོགས་ལྔའོ། །གཉིས་པ་ལ། མ་རྫོགས་པ་དང་།
རྫོགས་པའི་རྟེན་ལ་བྱ་བའོ། །དང་པོ་ལ། སྦྱིན་ལས་དང༌། ཆད་པས་
བཅད་པའི་ལས་གཉིས་ཏེ། འདི་ལ་བསྐོ་བའི་ལས་ནི་མེད་དོ། །གཉིས་
པ་རྫོགས་པའི་རྟེན་ལ་བྱ་བ་ནི། ཁང་པའི་གནང་པ་སྟེར་བ་སོགས་སྦྱིན་
ལས་ཉེར་གཅིག །གསང་སྟོན་བསྐོ་བ་སོགས་བསྐོ་བའི་ལས་དྲུག །ནན་
ཏུར་དགུ། བསྒོ་གྱུར་བཅུ། གྲངས་སུ་འཇུག་པ་བཞི་སྟེ་མི་མཐུན་པའི་
ལས་ཉི་ཤུ་རྩ་གསུམ་རྣམས་སོ། །གཉིས་པ་བསམ་པ་ལ། འདུ་ཤེས་དང་།
ཀུན་སློང་གཉིས། དང་པོ་ནི། སེམས་ཅན་མ་ཡིན་པ་ལ་བྱ་བ་དང་མི་
མཐུན་པའི་ལས་ལ་དགེ་འདུན་གྱི་འདུ་ཤེས་དང་། སྦྱིན་པ་དང་བསྐོས་
ལ་ཡུལ་གྱི་འདུ་ཤེས་གཙོ་བོ་ཡིན་ནོ། །གཉིས་པ་ནི། ཞེ་ཐག་པ་ནས་
ལས་བྱེད་པའོ། །
གསུམ་པ་ལས་ཀྱི་ངོ་བོ་ལ། ངོ་བོ་དང་།དབྱེ་བའོ། །དང་པོ་
236



སྡོམ་གསུམ་དཔག་བསམ་སྙེ་མ།
ནི༑ ལས་མཁན་གྱིས་ཆད་ལྷག་ནོར་འཁྲུགས་མེད་པའི་ཆོ་ག་བྱས་ཤིང་
ཆགས་པའོ།། གཉིས་པ་ནི། དགེ་སློང་གིས་བྱ་བའི་ལས་རིགས་
ལ་བརྒྱ་རྩ་གཅིག་ཡོད་དེ། ལུང་ལས། བཙུན་པ་ལས་དུ་དག་མཆིས། ཉེ་
བར་འཁོར་བརྒྱ་རྩ་གཅིག་གོ །ཞེས་པ་ནས། གསོལ་བའི་ལས་ནི་ཉི་ཤུ་
རྩ་བཞིའོ། །གསོལ་བ་དང་གཉིས་ཀྱི་ལས་ནི་བཞི་བཅུ་རྩ་བདུན་ནོ། །
གསོལ་བ་དང་བཞིའི་ལས་ནི་སུམ་ཅུའོ། །ཞེས་པའི་བར་གསུངས་པའི་
ཕྱིར་རོ། །བཞི་པ་ཉམས་སུ་མྱོང་བ་ནི། ལས་ཀྱི་ཚིག་ཐོས་ཤིང་དོན་གོ་
བའོ། །ལྔ་པ་ཆགས་པའི་དུས་ནི། འབའ་ཞིག་པ་དང་གསོལ་གཉིས་ཀྱི་
ལས་ལ་དེ་དང་དེ་རྫོགས་མ་ཐག་ཏུ་དང་། གསོལ་བཞིའི་ལས་ཀྱི་བརྗོད་
པ་གསུམ་པ་ལ་ངོ་བོ་བྱ་བྱེད་གསུམ་ལས། བྱ་བ་བརྗོད་པ་རྫོགས་མ་
ཐག་ཏུ་ལས་ཆགས་པའོ།། གཉིས་པ་ཤུགས་བསྟན་རུང་མཐུན་བསྡུས་ཏེ་
བསྟན་པ་ནི། མདོར་ན་ཡེ་ནས་གནང་དང་བཀག་པ་མེད། །བྱ་རུང་དང་
ཉེ་མི་རུང་བཟློག་བྱེད་ན། །དེ་དག་སྤྱོད་ཅིག་མི་རུང་དང་ཉེ་ཞིང་། །རུང་
བ་བཟློག་ན་ཀུན་ཏུ་སྤོང་ཞེས་གསུངས། །ཞེས་པ་སྟེ། དངོས་སུ་མ་སྨོས་
པའི་གནང་བཀག་གི་བསླབ་བྱ་ཐམས་ཅད་མདོར་བསྡུ་ན་འདི་ཉིད་དུ་
འདུས་ཏེ། གཞི་གང་ལ་སྟོན་པས་ཡེ་སྟེ་ཐོག་མ་ཉིད་ནས་དངོས་སུ་གནང་
བ་དང་བཀག་པའི་གསལ་ཁ་དོད་པ་མེད་པ་རྣམས་ནི། གང་ཞིག་བྱར་



ལེགས་བཤད་རྒྱ་མཚོར་འཇུག་པའི་གྲུ་གཟིངས།
རུང་བར་གསུངས་པ་དང་ཉེ་ཞིང་མི་རུང་བ་ལས་བཟློག་ན་དེ་དག་ཐེ་ཚོམ་
མེད་པར་སྤྱོད་པར་གྱིས་ཤིག །དཔེར་ན་དགེ་ཚུལ་ལ་དགག་དབྱེ་གསུངས་
པས་མཚོན་ནས་གསོ་སྦྱོང་བྱ་དགོས་པ་བཞིན་ནོ། །གང་སྤྱད་དུ་མི་རུང་
བར་གསུངས་པ་དང་ཉེ་ཞིང་རུང་བ་ལས་བཟློག་ན་དེ་དག་ཀུན་ཏུ་སྤོངས་
ཤིག །དཔེར་ན་སྲིན་བལ་ལ་སྟན་བྱེད་པ་བཀག་པས་དེ་དང་མཉམ་པ་
དང་ལྷག་པ་ལ་སྟན་བྱ་མི་རུང་བར་མཐུན་པ་བཞིན་ནོ། །དེ་ལྟར་ཡང་
ལུང་ཕྲན་ཚེགས་ལས། བཅོམ་ལྡན་འདས་ཀྱིས་ཡོངས་སུ་མྱ་ངན་ལས་
འདའ་བའི་དུས་དེའི་ཚེ་ཉིད་ན་དགེ་སློང་རྣམས་ལ་བཀའ་སྩལ་པ། དགེ་
སློང་དག་ངས་ཁྱོད་ལ་འདུལ་བ་རྒྱ་ཆེར་ནི་བསྟན་ནོ། མདོར་བསྡུས་ཏེ་
མ་ཡིན་ནོ། །འོན་ཀྱང་མདོར་བསྡུས་པ་ཡང་ཉོན་ཅིག །དགེ་སློང་དག་
ངས་ཁྱེད་ལ་གང་ཞིག་ཐོག་མ་ཉིད་ནས་གནང་བ་ཡང་མེད། བཀག་པའང་
མེད། གལ་ཏེ་རུང་བ་དང་ཉེ་བ་ཡིན་ཞིང་མི་རུང་བ་བཟློག་པར་བྱེད་པ་
ཡིན་ན་ནི་རུང་བ་ཡིན་པར་བཟུང་བར་བྱའོ། །གལ་ཏེ་མི་རུང་བ་དང་ཉེ་
བ་ཡིན་ཞིང་རུང་བ་བཟློག་པར་བྱེད་པ་ཡིན་ན་མི་རུང་བ་ཡིན་པས་ཀུན་
ཏུ་སྤྱད་པར་མི་བྱའོ། །ཞེས་གསུངས་པ་ཡིན་ནོ། །ལྔ་པ་སྐྱེ་བའི་ལུས་རྟེན་
ནི༑ སྐྱེ་བའི་རྟེན་ནི་མུ་སྟེགས་མཚམས་མེད་བྱས། །སྒྲ་མི་སྙན་དང་ཟ་མ་
མཚན་གཉིས་དང་། མ་ནིང་རིགས་ལྔ་མཚན་གསུམ་གྱུར་བ་དང་། །སྤྲུལ་
13



སྡོམ་གསུམ་དཔག་བསམ་སྙེ་མ།
བ་མ་གཏོགས་གླིང་གསུམ་སྐྱེས་པ་ཡི། །སྐྱེས་པ་བུད་མེད་སྡོམ་པའི་རྟེན་
དུ་འདོད། །ཅེས་པ་སྟེ། ལས་ཀྱི་སྒྲིབ་པ་ཤས་ཆེ་བ་མུ་སྟེགས་ཅན་ནམ་
དེར་ཞུགས་པ། ཕ་མ་དགྲ་བཅོམ་བསད་པ་དང་། དགེ་འདུན་གྱི་དབྱེན་
དང་དེ་བཞིན་གཤེགས་པའི་སྐུ་ལ་ངན་སེམས་ཀྱི་ཁྲག་འབྱིན་པ་སྟེ་མཚམས་
མེད་ལྔ་བྱས་པ་ལ་སོགས་པ་དང་། རྣམ་སྨིན་གྱི་སྒྲིབ་པ་ཤས་ཆེ་བ་སྒྲ་མི་
སྙན་པ་ལྟ་བུ་གནས་རིགས་ཉམས་པ། གང་ཞིག་གྲོང་བའི་ཆོས་མེད་པ་
དེ་ནི་ཟ་མ་ཞེས་སུ་བརྗོད། །ཅེས་པ་ལྟར་ཟ་མ་དང་། སྐྱེ་གནས། ཟླ་ཕྱེད།
འཁྱུད་ནས་ལྡང་བ། ཕྲག་དོག་ཅན། ཉམས་པ་སྟེ་མ་ནིང་རིགས་ལྔ་དང་།
མཚན་གཉིས་གཅིག་ཅར་དུ་བྱུང་བ། མཚན་ལན་གསུམ་དུ་གྱུར་པ་སོགས་
མཚན་ཉམས་པ། མི་མ་ཡིན་པ་མིའི་རྣམ་པར་སྤྲུལ་པ་དང༌། མི་མ་ཡིན་
པའི་འགྲོ་བ་པ་སོགས་ནི་འགྲོ་བ་ཉམས་པ་ཞེས་དེ་རྣམས་སྡོམ་པ་སྐྱེ་བའི་
བར་ཆད་ཅན་ཡིན་པས་ན་མ་གཏོགས་པ་སྟེ། དེ་ལས་གཞན་ཤར་ནུབ་
ལྷོའི་གླིང་གསུམ་དུ་སྐྱེས་པའི་སྐྱེས་པ་དང་བུད་མེད་རྣམས་སོ་ཐར་ཀྱི་སྡོམ་
པ་སྐྱེ་བ་དང་གནས་པ་གཉིས་ཀའི་རྟེན་དུ་འདོད་དེ། མཛོད་ལས། ཟ་མ་
མ་ནིང་སྒྲ་མི་སྙན། །མཚན་གཉིས་མ་གཏོགས་མི་རྣམས་ལ། །སྡོམ་མིན་
སྡོམ་པའང་དེ་བཞིན་ལ། །ཞེས་དང་། རབ་དབྱེར། གླིང་གསུམ་སྐྱེས་པ་
བུད་མེད་ལས། །འགྲོ་བ་གཞན་ལ་སྡོམ་པ་བཀག །ཅེས་གསུངས་པའི་
239
，
༤.༩ ་ཙམ
-- ..་



ལེགས་བཤད་རྒྱ་མཚོར་འཇུག་པའི་གྲུ་གཟིངས།
དྲུག་པ་ཉམས་པ་གསོ་བའི་ཐབས་ལ་བསྟན་བཤད་གཉིས་ལས།
དང་པོ་ནི། ཐ་མར་ཉམས་ན་གསོ་བའི་ཚུལ་བཤད་པ། །ཞེས་པ་སྟེ། སྡོམ་
པ་ཐོབ་ནས་མ་ཉམས་པར་བསྲུང་ཞིང་། གལ་ཏེ་ཉམས་ན་ཕྱིར་བཅོས་
པའི་སྒོ་ནས་དག་པར་བྱ་དགོས་ཏེ། ལུང་ལས། གཉིས་ནི་རྣམ་པར་བྱང་
བར་འགྱུར་ཞིང་། ཉོན་མོངས་པར་མི་འགྱུར་བ་དང༌། གཉིས་ཀྱི་ཟག་
པ་འཕེལ་བར་མི་འགྱུར་བ་སྟེ། གཉིས་གང་ཞེས་ན། ལྟུང་བ་མིང་བྱིན་
པ་གང་ཡིན་པ་དང་། ལྟུང་བ་བྱུང་ནས་ཆོས་བཞིན་དུ་ཕྱིར་བཅོས་པ་གང་
ཡིན་པའོ། །ཞེས་གསུངས་པས་གསོ་ཚུལ་བཤད་པར་བྱའོ།། གཉིས་པ་
རྒྱས་བཤད་ལ་གཉིས་ཏེ། སྡོམ་པ་གཏོང་བའི་རྒྱུ་དང་། ཕྱིར་བཅོས་དངོས་
བཤད་པའོ། །དང་པོ་ལ། ཐུན་མོང་དང་། ཐུན་མོང་མ་ཡིན་པ་གཉིས།
དང་པོ་ནི། གཏོང་བ་བསླབ་པ་ཕུལ་དང་ཤི་འཕོས་དང་། མཚན་གཉིས་
གཅིག་ཅར་བྱུང་དང་ལན་གསུམ་གྱུར། །རྒྱུ་འབྲས་མེད་ལྟས་རྩ་བ་ཆད་
རྣམས་ལྕི། །ཞེས་པ་སྟེ། སོ་ཐར་གྱི་སྡོམ་པ་སྤྱིའི་གཏོང་རྒྱུ་ནི་བཞི་སྟེ།
བརྡ་འཕྲོད་པའི་དྲུང་དུ་བསམ་པ་ཐག་པ་ནས་བསླབ་པ་ཕུལ་བས་གཏོང་
སྟེ༑ ཡང་དག་པར་བླངས་པ་དང་འགལ་བའི་རྣམ་རིག་བསྐྱེད་པའི་ཕྱིར།
ཇི་ལྟར་འབུལ་བ་ནི། སྡོམ་པ་རང་གི་ངོ་བོ། རྩ་བ་དཀོན་མཆོག་གསུམ།
140



སྡོམ་གསུམ་དཔག་བསམ་སྙེ་མ།
རྒྱུ་སྡེ་སྣོད་གསུམ། སྦྱོར་བྱེད་མཁན་སློབ།སློབ་པའི་གནས་རྟེན། སློབ་
པའི་གྲོགས་རྣམས་འབུལ་ཚུལ་གསུངས་པ་ལྟར་ཡིན་ལ། ཚངས་པར་
སྤྱད་དཀའ་འོ་ཞེས་སོགས་ནི་འབུལ་བའི་རྒྱུ་བསྟན་པས་ཉམས་པར་བྱས་
པ་ཡིན་གྱིས་ཕུལ་བ་མ་ཡིན་ཡང་སྡོམ་པ་གཏོང་བ་ལ་ཁྱད་པར་མེད་དེ།
ལུང་ལས། བསླབ་པ་མ་ཕུལ་བསླབ་པ་ཉམས་པར་མ་བྱས་པར། ཞེས་
གསུངས་པའི་ཕྱིར། དེ་བཞིན་དུ་ཤི་འཕོས་པས་གཏོང་སྟེ། རྟེན་བོར་བའི་
ཕྱིར། མཚན་གཉིས་གཅིག་ཅར་བྱུང་བ་དང་མཚན་ལན་གསུམ་གྱུར་པས་
གཏོང་སྟེ། རྟེན་ཉམས་པའི་ཕྱིར། རྒྱུ་འབྲས་མེད་ལྟའི་ལོག་ལྟ་སྐྱེས་པས་
གཏོང་སྟེ། དགེ་བའི་རྩ་བ་ཆད་པས་སྡོམ་པའི་རྟེན་གཞི་མེད་པའི་ཕྱིར།
འདི་ནི་ཐེག་པ་ཆེ་ཆུང་ཐམས་ཅད་ཀྱི་སྡོམ་པའི་གཏོང་རྒྱུར་བཤད་པས་
ཤིན་ཏུ་ལྕི་བའོ། །དེ་ལྟར་སྤྱིའི་གཏོང་རྒྱུ་བཞིའི་སྟེང་བསྙེན་གནས་ཀྱི་
གཏོང་རྒྱུ་བསྣན་པས་ལྔར་བཤད་དེ། མཛོད་ལས། བསླབ་པ་ཕུལ་དང་
ཤི་འཕོས་དང༌། །མཚན་གཉིས་དག་ནི་བྱུང་བ་དང༌། རྩ་བ་ཆད་དང་
མཚན་འདས་ལས། །སོ་སོར་ཐར་པའི་འདུལ་བ་གཏོང་། །ཞེས་དང༌།
རང་འགྲེལ་ལས། དེ་དག་ནི་མདོར་བསྡུ་ན་གཏོང་བའི་རྒྱུ་ལྔ་ཡིན་ནོ།
ཞེས་གསུངས་པའི་ཕྱིར། གཉིས་པ་ལ། བྱེ་བྲག་སོ་སོའི་གཏོང་
རྒྱུ་༑ སྤྱི་ལ་འདོད་པ་མི་འདྲ་བའི་ཁྱད་པར། རྩ་ལྟུང་གཏོང་རྒྱུ་ཡིན་མིན་
21



ལེགས་བཤད་རྒྱ་མཚོར་འཇུག་པའི་གྲུ་གཟིངས།
ལས་འཕྲོས་ཏེ། སྡེ་ལྔའི་དངོས་གཞི་མི་བསྐྱེད་པའི་རྒྱུ་བཤད་པའོ། །དང་
པོ་ནི། ཉི་ཤུ་མ་ལོན་བསྙེན་རྫོགས་རྗེས་སུ་ཤེས། །དགེ་སློང་སྡོམ་གཏོང་
སྟེན་ཕྱིར་ཁས་བླངས་འདས། །དགེ་སློབ་མའོ་མཚན་འདས་བསྙེན་གནས་
ཀྱི༑ ༑སྡོམ་པ་གཏོང་རྣམས་སོ་སོའི་ཐུན་མོང་མིན། །ཞེས་པ་སྟེ། ལོ་ཉི་
ཤུ་མ་ལོན་པ་ལ་ལོན་པར་འདུ་ཤེས་ནས་བསྙེན་རྫོགས་བླངས་པ་དེ།།
ཕྱིས་ཉི་ཤུ་མ་ལོན་གོང་དུ་དེ་ལྟར་ངོ་ཤེས་ན། དེའི་ཚེ་མངལ་ཤོལ་གྱི་ཟླ་
བས་ཁ་བསྐང་བར་བྱ་ཞིང་། དེ་ལྟར་བསང་ཡང་མ་ཚང་ན་བསྙེན་རྫོགས་
ཀྱི་སྡོམ་པ་གཏོང་སྟེ། མདོར་། ཤེས་ན་ནི་དེ་ཞིག་གོ། །གལ་ཏེ་དེ་སྐྱེས་
པ་ན་མ་ལོན་པའི་འོ། །མངལ་ན་གནས་པ་དང་ཤོལ་གྱི་ཟླ་བ་དག་དང་
ཡང་བཅས་ཏེའོ། །ཞེས་སོ། །མི་ཚངས་སྤྱོད་བསྟེན་པར་བྱེད་པའི་ཕྱིར་
ཁས་བླངས་པས་དགེ་སློབ་མའི་སྡོམ་པ་གཏོང་སྟེ། བསྟེན་པའི་ཕྱིར་
གཞན་ལ་ཁས་བླངས་པ་ན། བསླབ་པ་འཁྲུག་པ་ཉིད་དོ། །ཞེས་སོ། །
མཚན་མོ་མཐའི་སྐད་ཅིག་མ་འདས་པས་བསྙེན་གནས་ཀྱི་སྡོམ་པ་གཏོང་
སྟེ༑ དེ་སྲིད་དུ་འཕངས་པའི་ཕྱིར་རོ། །དེ་ལྟར་གསུམ་པོ་སྔར་གྱི་སྤྱིའི་
གཏོང་རྒྱུ་བཞིས་གཏོང་བར་མ་ཟད། རང་རང་གི་གཏོང་རྒྱུ་སོ་སོས་སྡོམ་
པ་དེ་དང་དེ་གཏོང་བས་ན་ཐུན་མོང་མ་ ཡིན་པའི་གཏོང་ཚུལ་ལོ།།
གཉིས་པ་ནི། །རྩ་ལྟུང་བྱུང་དང་དམ་ཆོས་ནུབ་ནའང་གཏོང་། །ཁ་
242



སྡོམ་གསུམ་དཔག་བསམ་སྙེ་མ།
ཆེའི་ཡུལ་གྱི་བྱེ་བྲག་སྨྲ་བ་རྣམས། །སྡོམ་ལྡན་རྩ་ལྟུང་བྱུང་བ་གཉིས་ལྡན་
ན༑ །ནོར་ལྡན་བུ་ལོན་ཅན་བཞིན་འདོད་པ་དང་། །ཁ་ཅིག་རྩ་བཞི་གཅིག་
སྤྱད་ཀུན་ཉམས་ཟེར། །ཞེས་པ་སྟེ། མདོ་སྡེ་པ་ན་རེ། རྩ་ལྟུང་འཆབ་བཅས་
བྱུང་བས་གཏོང་སྟེ། རྒྱུད་ངོ་ཚ་ཁྲེལ་མེད་ཆེན་པོས་ཉམས་པའི་ཕྱིར་ཟེར།
གོས་དམར་པའི་སྡེ་པ་ན་རེ། ལུང་གི་དམ་ཆོས་ནུབ་པས་གཏོང་སྟེ། བསླབ་
པའི་མཚམས་རྣམ་པར་བཞག་པ་མེད་པའི་ཕྱིར་ཟེར་དེ་ལ་ཐོགས་མེད་
སྐུ་མཆེད་ལུང་ཆོས་ནུབ་པ་ཙམ་གྱིས་སྡོམ་པ་སྔར་ཡོད་མི་གཏོང་སྟེ།
རྟོགས་པའི་དམ་ཆོས་མ་ནུབ་པའི་ཕྱིར། འོན་ཀྱང་དེ་ཚེ་སྔར་མེད་གསར་
སྐྱེ་མེད་དེ། འབོགས་བྱེད་ཀྱི་ཆོ་གའི་རྣམ་གཞག་མེད་པའི་ཕྱིར་གསུངས་།
ཁ་ཆེ་བྱེ་བྲག་ཏུ་སྨྲ་བ་རྣམས་ན་རེ། རྩ་ལྟུང་འཆབ་བཅས་བྱུང་ཡང་སྡོམ་
པ་མི་གཏོང་སྟེ། ཕྱོགས་གཅིག་ཉམས་པས་སྡོམ་པ་ཟད་པར་གཏོང་བ་
མི་རིགས་པའི་ཕྱིར། དེ་འདྲ་དེ་སྡོམ་ལྡན་དང་ཚུལ་འཆལ་གཉིས་ཀ་ཡིན་
ཏེ༑ མི་འགའ་ཞིག་ལ་ནོར་ཡང་ལྡན་ལ་བུ་ལོན་ཡང་ཆགས་བ་བཞིན་ནོ་
ཞེས་འདོད། དེ་ལྟར་ཡང་མཛོད་ལས། ཁ་ཅིག་ལྟུང་བར་གྱུར་ལས་སྨྲ། །
གཞན་དག་དམ་ཆོས་ནུབ་པ་ལས། །ཁ་ཆེ་རྣམས་ནི་བྱུང་བ་ལ། །བུ་ལོན་
ནོར་བཞིན་གཉིས་སུ་འདོད། །ཅེས་གསུངས་པའི་ཕྱིར། འདུལ་འཛིན་
ཁ་ཅིག །ཕམ་པ་སྡོམ་པའི་གཏོང་རྒྱུ་མ་ཡིན་ཏེ། ཕམ་པ་བྱུང་བའི་དགེ་
43



ལེགས་བཤད་རྒྱུ་མཚོར་འཇུག་པའི་གྲུ་གཟིངས།
སློང་ལ་དགེ་སློང་གི་སྡོམ་པའི་རྫས་ཚང་བར་ཡོད་པའི་ཕྱིར། ཉམས་ཚུལ་
ལ་ལྟོས་ན་ཀུན་ཉམས་ཡིན་ཏེ། རྩ་བཞི་ལས་སྲོག་གཅོད་ཀྱི་ཕམ་པ་འཆབ་
བཅས་ལྟ་བུ་གཅིག་སྤྱད་པའི་ཚེ། སྡོམ་པ་མཐའ་དག་དགོས་པ་སྒྲུབ་ནུས་
ལས་ཉམས་པའི་ཕྱིར་ཏེ། རྒྱ་ཆེར་འགྲེལ་ལས། དགེ་སློང་ཕམ་པར་གྱུར་
པ་ལ་ནི་སྡོམ་པ་ཡོད་དུ་ཟིན་ཀྱང་། དེ་ལྟ་མོད་ཀྱི་དགོས་པ་མེད་པ་ཉིད་
དུ་འགྱུར་ཏེ། ཚངས་པ་མཚུངས་པར་སྤྱོད་པ་རྣམས་དང་ལྷན་ཅིག་གནས་
པ་དང་ལོངས་སྤྱོད་པ་མེད་པའི་ཕྱིར་དང༌། སྡོམ་པ་ཡང་དག་པར་བླངས་
བ་ནི་རྣམ་པར་གྲོལ་བ་ཐོབ་པའི་ཆེད་ཡིན་ལ། དེས་རྣམ་པར་གྲོལ་བ་
ཐག་རིང་དུ་བྱས་པའི་ཕྱིར། དེས་ན་དེའི་སྡོམ་པ་ནི་མེད་པ་དང་འདྲའོ། །
ཞེས་གསུངས་པའི་ཕྱིར། གསུམ་པ་ནི། དང་པོའི་ལས་ཅན་ སེམས་
འཁྲུགས་ཚོར་བས་གཟིར། །སྒྲུབ་པར་མ་ནུས་པ་ལ་ཉེས་པ་མེད། ཅེས་
པ་སྟེ། བཤད་མ་ཐག་པ་ལྟར་ཕམ་པ་འཆབ་བཅས་ཀྱིས་སྡོམ་པ་གསོར་
མི་རུང་དུ་སོང་བའི་གང་ཟག་གིས་སྤྱད་ཀྱང་སྡེ་ལྔའི་དངོས་གཞི་ཇི་ལྟ་བ་
བཞིན་མི་བསྐྱེད་དེ། ཉམས་པ་དང་མ་ཆགས་པ་གཉིས་ལྟུང་བ་ལ་སྦྱོར་ ་
ན་ཉེས་བྱས་སོ། །ཞེས་པས་ཉེས་བྱས་ཙམ་ལས་མི་བསྐྱེད་པའི་ཕྱིར། དེ་
བཞིན་དུ་ལས་དང་པོ་པས་སྤྱད་ཀྱང་མི་བསྐྱེད་དེ། སྟོན་པའི་བཅས་པ་
དང་མ་འབྲེལ་བའི་ཕྱིར། དགེ་སློང་བཟང་སྦྱིན་ལ་མི་ཚངས་སྤྱོད་ཀྱི་ཕམ་
144



སྡོམ་གསུམ་དཔག་བསམ་སྙེ་མ།
པ་མ་བྱུང་བ་བཞིན་ནོ། །སེམས་འཁྲུགས་ཚོར་བས་གཟིར་ནས་སེམས་
རྣལ་དུ་མ་ཕེབས་པས་སྤྱོད་ཀྱང་མི་བསྐྱེད་དེ། བསམ་པ་རང་བཞིན་དུ་
གནས་པ་མ་ཡིན་པའི་ཕྱིར། སྨྱོན་པས་མི་བསད་པ་བཞིན་ནོ། །སྒྲུབ་མ་
ནུས་པའི་གནས་སྐབས་སུ་སྤྱད་ཀྱང་མི་བསྐྱེད་དེ། རྨི་ལམ་དུ་མི་ཚངས་
སྤྱོད་སྤྱད་ཀྱང་ཕམ་པ་མི་འབྱུང་བའི་ཕྱིར། དེས་ན་དེ་འདྲའི་རྟེན་གྱི་གང་
ཟག་གིས་ལྟུང་བ་ལ་སྤྱད་ཀྱང་དངོས་གཞིའི་ཉེས་པ་ཇི་ལྟ་བ་བཞིན་བསྐྱེད་
པ་མེད་དོ། །
གཉིས་པ་ཕྱིར་བཅོས་དངོས་ལ། ལྟུང་བ་ཕྱིར་བཅོས། དེ་
ལས་འཕྲོས་ནས་རྩོད་པ་ཕྱིར་བཅོས། ཉེས་ལྟུང་སྤྱོད་བའི་ཐབས་སྟོབས་
བཞིར་འདུ་ཚུལ། ཉེས་དམིགས་ཤེས་པས་ནན་ཏན་དུ་བསྲུང་བར་གདམས་
པའོ། །དང་པོ་ལ། མི་སྤྲོ་བ་ནན་ཏུར་གྱིས་ཕྱིར་བཅོས་པ་དང་སྤྲོ་བ་མཐོལ་
བཤགས་སོགས་ཀྱིས་ཕྱིར་བཅོས་པའོ། །དང་པོ་ནི། འོག་ཏུ་གཞུག་ཅིང་
གཤུང་བའི་དོན་གྱིས་ནན་ཏུར་ཞེས་བྱ་བ་སྟེ། དབྱེ་ན། བསྡིགས་དམད་
བསྐྲད་པ་ཕྱིར་འགྱེད་བཞི། གནས་དབྱུང་བདུན། གསོ་དགག་བཞག་པ་
གཉིས་ཏེ་བཅུ་གསུམ་མམ། གནས་དབྱུང་བདུན་པོ་གཅིག་ཏུ་བྱས་ན་ནན་
ཏུར་བདུན་ནོ། །དེ་ལ་བསྡིགས་པ་ནི། འཐབ་ཀྲོལ་བྱེད་པ་ལ་བྱ་བ་འདི་
ཐོངས་ཤིག །མི་གཏོང་ན་གནས་ནས་དབྱུང་ངོ་། །ཞེས་བསྡིགས་པའོ། །
145



ལེགས་བཤད་རྒྱ་མཚོར་འཇུག་པའི་གྲུ་གཟིངས།
དམད་པ་ནི། ལྷག་མ་ཕྱིར་མི་འཆོས་པར་རྒྱུན་དུ་བྱེད་པ་ལ་གང་ཟག་རང་
དབང་ཅན་ཡིན་ཀྱང་གཞན་ལ་གནས་ཆོས་ཤིག །ཅེས་སྨོད་པའོ། །བསླད་
པ་ནི། ཁྱིམ་སུན་འབྱིན་པ་གནས་དེ་ནས་སྤྲོད་པའོ། །ཕྱིར་འགྱེད་ནི། ཁྱིམ་
པ་སོགས་ལ་བརྙས་ཐབས་བྱེད་པ་ལ་མཛའ་བཅུགས་ཀྱི་དངོས་པོས་སྦྱངས་
ནས་ཕྱིར་འགྱེད་པའོ། །གནས་དབྱུང་བདུན་ནི། མ་མཐོང་བ་གནས་
ནས་དབྱུང་བ། ཕྱིར་མི་འཆོས་པ། སྡིག་ལྟ་ཅན་། འཐབ་ཀྲོལ་བྱེད་པ། །
འཐབ་ཀྲོལ་གྱི་རྒྱུ་ཉེ་བར་སྒྲུབ་པ། དགེ་སློང་མ་དང་འདྲིས་ཤིང་གནས་པ།
ཆོས་རྣམ་པར་གཏན་ལ་ཕབ་པས་ཞི་བར་མ་གྱུར་པ་གནས་ནས་དབྱུང་
བའོ། །གདམས་ངག་བཞག་པས་མ་ཐུལ་བ་ལ་དགེ་འདུན་དང་ལྷན་ཅིག་
གསོ་སྦྱོང་དང་དགག་དབྱེ་བྱེད་དུ་མི་འཇུག་པ་ནི་དེ་དང་དེ་བཞག་པའོ། །
ལྷུང་བཟེད་ཁ་སྦུབ་ནི། སྤྱིར་ནན་ཏུར་ཡིན་ཀྱང་ཡུལ་ཁྱིམ་པ་ལ་བྱ་བ་
ཡིན་པས་འདིར་མི་བགྲང་ངོ། །དེ་ཡང་ནན་ཏུར་གང་ལ། གང་གིས།
གང་གི་ཚེ། ཇི་ལྟར་བྱ་བ། བྱས་པའི་དགོས་པའོ།། དང་པོ་ནི། ནན་
ཏུར་སོ་སོའི་གཞི་མ་ཞི་བར་ཡོད་ཅིང་དགེ་འདུན་བྱེ་འགྱུར་གྱི་དགག་བྱ་
མེད་པའི་གང་ཟག་མངོན་དུ་འདུག་པ་ལའོ།། གཉིས་པ་ནི། དགེ་
འདུན་མཚན་ཉིད་དང་ལྡན་པས་སོ།། གསུམ་པ་ནི། དབྱར་གྱི་ནང་
མ་ཡིན་པའོ།། བཞི་པ་ལ། སྦྱོར་བ་གླེང་དྲན་དང་གཞམས་བསྒོ།
246



སྡོམ་གསུམ་དཔག་བསམ་སྙེ་མ།
དངོས་གཞི་གསོལ་བཞིའི་ལས། རྗེས་ལས་ཀྱི་མཇུག་སྡུད་དང་། འདི་
ཉིད་དུ་ལྟུང་བ་ཕྱིར་བཅོས་པར་གྱིས་ཤིག །དགེ་འདུན་གྱིས་ཁྱོད་བག་
ཡངས་སུ་བྱེད་པར་འགྱུར་རོ། །ཞེས་གོ་བར་བྱའོ། །ལྔ་པ་ནི། བྱ་བ་ངན་
པ་རྒྱུ་བཅས་ལས་བཟློག་པ་དང་ལྟུང་བ་ཕྱིར་བཅོས་སུ་གཞུག་པའོ། །དེ་
ལྟར་ནན་ཏུར་བྱས་པ་ལ་བརྟེན་ནས་བཟོད་པ་འབུལ་ན། དེ་རང་བཞིན་
དུ་གནས་པ་ཐོབ་པའི་ཕྱིར་དགེ་འདུན་མཚན་ཉིད་དང་ལྡན་པས་བཟོད་
པ་བླང་བ་ནི། སྦྱོར་བ་གསོལ་བཏབ་སྔོན་དུ་འགྲོ་བས། དངོས་གཞི་ལས་
དང༌། མཇུག་སྤྲོ་བ་བསྐྱེད་པར་བྱེད་པའོ། །དེ་ཡང་ནན་ཏུར་བཅུ་གསུམ་
ལས། དང་པོ་བཅུ་གཅིག་པོ་ས་གཞན་ན་གནས་པ་ཡིན་ལ། གསོ་དགག་
བཞག་པ་ནི་ནན་ཏུར་ཡིན་ཀྱང་ས་གཞན་ན་གནས་པ་མ་ཡིན་ནོ། །
གཉིས་པ་སྤྲོ་བ་མཐོལ་བཤགས་སོགས་ཀྱིས་ཕྱིར་བཅོས་པ་ལ།
ལྷག་མེད་འཆབ་བཅས། ལྷག་མེད་འཆབ་མེད། ལྷག་མ་ཅན་གྱི་ཕྱིར་
བཅོས་དང་གསུམ། དང་པོ་ལ། འཆབ་ཉེས་ངོས་བཟུང་བ། ལྷག་མེད་
དེ་ལྡན་ལ་ཇི་ལྟར་བྱ་བའོ།། དང་པོ་ནི། འཆབ་པ་ཞེས་གྲགས་གསང་
སྟེ་མི་བརྗོད་པ། །ཞེས་པ་སྟེ། ལྟུང་བ་བྱུང་བ་གསང་འདོད་ནི་འཆབ་
སེམས་ཡིན་ལ། དེས་ཀུན་ནས་བསླངས་ཏེ་མི་བརྗོད་པར་གསང་བའི་
ལུས་ངག་གི་ལས་ནི་འཆབ་པའི་ལྟུང་བ་སྟེ། དེ་ལའང་གང་གིས་ཉེས་པར་
247



ལེགས་བཤད་རྒྱ་མཚོར་འཇུག་པའི་གྲུ་གཟིངས།
བྱེད་པ་རིག་བྱེད་དང༌། གང་ཉེས་པར་བྱ་བའི་ངོ་བོ་རིག་བྱེད་མ་ཡིན་
པའོ། །གང་ལ་འབྱུང་བའི་རྟེན་ནི། ལྟུང་བ་དང་ལྟུང་མིན་གྱི་རྣམ་དབྱེ་ཤེས་
ཤིང་དྲན་ནུས་པའི་དགེ་སློང་ཉིད་ལས་གཞན་ལ་མི་འབྱུང་ཞིང་། སྤྱིར་
འཆབ་ཉེས་ཙམ་གྱི་དབང་དུ་བྱས་ན་འཆབ་སེམས་སྐད་ཅིག་མ་གཅིག་
སྐྱེས་ཀྱང་ལྟུང་བ་དེ་འཆབ་བཅས་སུ་འགྱུར་ལ། ཁྱད་པར་དགེ་འདུན་
ལྷག་མའི་སྤོ་སྤྱོད་ལ་ཞག་ཏུ་བཅབས་པ་དགོས་ཏེ། ཉིན་མཚན་གྱི་མཐའ་
མ་ཡིན་པ་ལ་འཆབ་ཉེས་མི་འབྱུང་ངོ། ཞེས་སོ།། གཉིས་པ་ནི། ཕམ་
པ་འཆབ་བཅས་ཚེ་འདིར་གསོར་མི་རུང་། །ཞེས་པ་སྟེ། བསླབ་པ་མ་
ཕུལ་བར་ཕམ་པ་བཞི་གང་རུང་བྱུང་ནས་སྐད་ཅིག་མ་གཅིག་བཅབས་
ཀྱང་ཚེ་འདིར་ལྟུང་བ་ཕྱིར་བཅོས་སུ་ཡོད་པ་མ་ཡིན་ཏེ། རྒྱུད་གསོར་མི་
རུང་དུ་སོང་བའི་ཕྱིར། དེ་ལྟར་ཡང་། ཉེས་རྩོམ་བྱེད་དང་ཁྱིམ་སུན་འབྱིན་
པ་དང༌། །འདིར་ནི་གསུམ་པ་ཚུལ་ ཁྲིམས་འཆལ་བ་དག །འཐབ་མོ་
སྤངས་ཏེ་གཎྜི་བརྡུངས་བྱས་ནས། །ཆུ་ཤིང་རུལ་བ་བཞིན་དུ་ངེས་བསྐྲད་
བྱ༑ ༑ཞེས་སོ། ཉེས་དམིགས་ནི་ཚུལ་འཆལ་དང་ལྷན་ཅིག་ཞག་ལོན་དུ་
ཉལ་ན་ལོ་བྱེ་བ་ཕྲག་བཅུ་བཞི་དང་སྟོང་ཕྲག་བཅུ་བཞིར་དམྱལ་བར་སྐྱེ་
བར་བཤད་དོ། །གལ་ཏེ་བསྐྲད་པ་དེ་སྡེ་སྣོད་འཛིན་པ་ཡིན་ན་དགེ་འདུན་
དང་ལྷན་ཅིག་ལོངས་སྤྱོད་དུ་མི་དབང་ཡང་གནས་ལོངས་སྦྱིན་པ་སོགས་
149



སྡོམ་གསུམ་དཔག་བསམ་སྙེ་མ།
ཀྱིས་རྗེས་སུ་བཟུང་བར་བྱ་ཞིང་། དེ་འདྲ་དེས་བཟོད་པ་གསོལ་བའི་དུས་
སུ་མ་བླངས་ན། དེ་ནས་བཟུང་སྟེ་གནས་ཆོས་ཀྱི་རྙེད་པའི་རིན་ཐང་རྩིས་
ནས་ཚང་ན་དགེ་འདུན་ལ་ཕམ་པ་འབྱུང་བར་གསུངས་སོ།། གཉིས་
པ་ལྷག་མེད་འཆབ་མེད་ནི། འཆབ་པ་མེད་ན་དངོས་པོ་བརྗོད་པ་ཡིས། །
དགེ་འདུན་ལ་བཤགས་མཐོང་སྡོམ་པར་གྱིས་འདག །སྡོམ་པ་སླར་ནོད། །
ཅེས་པ་སྟེ། འདིར་དགེ་འདུན་ལ་བཤགས་ནས་སྡོམ་པ་སླར་ནོད་པ་ལྟ་
བུར་གསུངས་པ་ནི་སེམས་ཙམ་པ་ཡན་ཆད་སླར་ཡར་གསོལ་བཞིའི་ལས་
ཀྱིས་དགེ་སློང་གི་སྡོམ་པ་སྦྱིན་རྗེས་ཆད་པ་ལས་ཀྱི་བསླབ་པ་སྟེར་བར་
བཞེད་པ་དང་དགོངས་པ་མཐུན་ནམ་སྙམ་སྟེ་དཔྱད་པར་བྱ་ཞིང་། མདོའི་
དགོངས་པ་ལྟར་ན། ཕམ་པ་བྱུང་ནས་སྐད་ཅིག་ཙམ་ཡང་མ་བཅབས་པ་
ལ་ཆད་པ་ལས་ཀྱི་བསླབ་པ་སྦྱིན་ཏེ་སྤྱོད་པའི་སྒོ་ནས་ཕྱིར་བཅོས་པའོ། །
ཇི་ལྟར་ན་དེས་གནོང་འགྱོད་དྲག་པོ་དང་བཅས་པས་དགེ་འདུན་གྱི་དྲུང་
དུ་ཕྱིན་ནས་རྗེས་སུ་བཟུང་བར་ཞུས་ཏེ། །སྦྱོར་བ་གསོལ་གདབ་སྔོན་དུ་
འགྲོ་བས། དངོས་གཞི་གསོལ་བཞིའི་ལས་ཀྱིས་བསླབ་པ་སྦྱིན་ནས་ཇི་
སྲིད་འཚོའི་བར་དུ་དམན་པའི་སྤྱོད་པ་ལྔ་དང་དུ་ལེན་ཞིང་ཁྱད་པར་གྱི་
སྤྱོད་པ་ལྔ་སྤོང་བར་བསླབ་པའོ། །གང་གི་ཚེ་དགྲ་བཅོམ་པ་ཐོབ་ན་དེ་
རང་བཞིན་དུ་གནས་པར་འགྱུར་ཏེ། འཁྲུལ་བའི་རྒྱུ་ཐམས་ཅད་སྤངས་
149



ལེགས་བཤད་རྒྱ་མཚོར་འཇུག་པའི་གྲུ་གཟིངས།
པའི་ཕྱིར། དེར་མ་ཟད་རྩ་ལྟུང་ཐུན་མིན་བྱུང་སྟེ་བསླབ་པ་སྦྱིན་པ་མཚན་
གྱུར་ནའང་བསླབ་པ་སྤྱད་མི་དགོས་སོ། །གལ་ཏེ་ཕམ་པ་འཆབ་མེད་ཅན་
གྱིས་བསླབས་པ་ཕུལ་ཏེ་བླངས་ན་བསྙེན་རྫོགས་ཀྱི་སྡོམ་པ་སྐྱེ་ཞིང་། དགེ་
ཚུལ་ལའང་བསླབ་སྦྱིན་རུང་བར་གསུངས་སོ།། གསུམ་པ་ལྷག་
མ་ཅན་གྱི་ཕྱིར་བཅོས་ནི། ལྷག་མ་བཅུ་གསུམ་སོགས། ལྕི་ཡང་ལ་ལྟོས་
བཤགས་ཏེ་རིམ་པར་ལྡང་། །ཞེས་པ་སྟེ། འདི་ལ་གཉིས། ནུས་པ་ཕྱིར་
བཅོས་ཚུལ་དང་། མི་ནུས་པ་བྱིན་གྱིས་བརླབ་ཚུལ་ལོ།། དང་པོ་
ལ་བཞི་ལས། དགེ་འདུན་ལྷག་མའི་ཕྱིར་བཅོས་ནི། ཞག་དང་མ་འབྲེལ་
བའི་འཆབ་ཉེས་རྣམས་བསྒོ་གྱུར་ཡིན་ན་མཚམས་ནང་གི་དགེ་སློང་ཐམས་
ཅད་དང་། མ་ཡིན་ན་དགེ་སློང་གཅིག་གི་དྲུང་དུ་མཐོལ་ལ། དངོས་གཞི་
དག་བྱེད་དུ་མགུ་བ་ནོད་ནས་དབྱུང་བས་ཆོག་ཅིང་། གལ་ཏེ་ཞག་ཏུ་
ལོངས་པའི་བཅབས་ཉེས་ནི། གང་ཟག་ཁྱད་པར་ཅན་མིན་པས་ཇི་ཙམ་
བཅབས་བའི་གྲངས་དང་མཉམ་པའི་སྤྲོ་བ་མ་སྤྱད་པར་བཅབས་ཉེས་མི་
འདག་པས་སྤོ་བ་ནོད་དགོས་ཏེ། སྦྱོར་བ་གསོལ་བ་གདབ་པ། དངོས་
གཞི་གསོལ་བཞིའི་ལས་ཀྱིས་སྤོ་བའམ། གཞི་ནས་སྤོ་བའམ། ཡང་གཞི་
ནས་བསླང་པའི་སྤོ་བ་གསུམ་པོ་གང་རུང་སྟེར་བ་སྟེ། དེ་ལྟར་གསུམ་ནི་
སྤོ་བ་བྱེད་བཞིན་པ་ལ་རིགས་འདྲའི་ལྷག་མ་གཉིས་པ་དང་གསུམ་པ་བྱུང་
50



སྡོམ་གསུམ་དཔག་བསམ་སྙེ་མ།
བའི་དབང་དུ་བྱས་པ་སྟེ། མགུ་བ་ལའང་འདྲ་ཞིང་། རིགས་འདྲ་བཞི་པ་
བྱུང་ན་དམད་པ་ནན་ཏུར་བྱ་བའོ། །དེ་ལྟར་སྤོ་བ་སྤྱད་ཚར་པའམ། མ་
བཅབས་ན་སྤོ་སྤྱོད་མི་དགོས་པས། ལྷག་མའི་དངོས་གཞི་འདག་པའི་
ཆེད་དུ་དགེ་སློང་གིས་ཞག་དྲུག་དང་དགེ་སློང་མས་ཟླ་ཕྱེད་ཀྱི་བར་མགུ་
བ་སྤྱད་དགོས་ཏེ། སྦྱོར་བ་གསོལ་གདབ། དངོས་གཞི་གསོལ་བཞིའི་
ལས་ཀྱིས་མགུ་བ་གསུམ་གང་རུང་བྱིན། སྤོ་མགུ་གཉིས་ཀྱི་ལས་སུ་བྱ་
བ་ནི་ཕལ་ཆེར་བསླབ་བྱིན་དང་འདྲ་བ་ལས། ཁྱད་པར་བྱིན་ལེན་སྟོབ་ཏུ་
མི་རུང་། གཞན་མེད་ན་གསོ་སྦྱོང་གི་མདོ་འདོན་དུ་རུང་། གྲལ་ནི་སྤོ་བ་
སྐྱོད་པས་བསླབ་བྱིན་གྱི་གོང་དང་མགུ་སྤྱོད་ཀྱི་འོག །མགུ་བ་སྤྱོད་པས་
དགེ་སློང་རང་བཞིན་དུ་གནས་པ་རྣམས་ཀྱི་འོག་དང་སྤྲོ་སྤྱོད་ཀྱི་གོང་དུ་
སྡོད་ཅིང་། དེ་གཉིས་ཀ་ལ་ཞག་རེ་བཞིན་དུ་འདས་འབྱུང་བརྗོད། །གལ་
ཏེ་སྤོ་པ་སྤྱོད་བཞིན་པའམ་སྤྱད་ཚར་ནས་མགུ་བའི་བར་དང་། མགུ་བ་
སྤྱོད་བཞིན་པའམ་ཟིན་ནས་དབྱུང་བའི་བར་རྣམས་སུ་འཐབ་ཀྲོལ་ཅན་
འོངས་པ་སོགས་ཀྱིས་རེ་ཞིག་འཕྲོ་འཇོག་དགོས་ན་བཞག་པས། དེ་དག་
ལ་སྤོ་ལྡན་དང་མགུ་ལྡན་ཞེས་བྱ་ཞིང་། རྐྱེན་གྲོལ་རྗེས་སླར་འཕྲོ་ནས་
སྤྱད། དེ་ལྟར་སྤོ་མགུ་སྤྱོད་པ་པོ་ཕ་མའི་ཁྱད་པར་གྱིས་གནས་དེའི་དགེ་
སློང་རང་བཞིན་དུ་གནས་པ་བཞི་དང་། དགེ་སློང་ཕ་མ་བཞི་བཞི་སྟེ་བརྒྱད་
25



ལེགས་བཤད་རྒྱ་མཚོར་འཇུག་བའི་གྲུ་གཟིངས།
ཡན་ཆད་ལ་སྤྱད་དགོས་སོ། །མགུ་བ་སྤྱད་ཟིན་ནས་དེ་ཉིད་ས་རང་བཞིན་
དུ་གནས་པ་ཐོབ་པའི་ཕྱིར་དབྱུང་བ་བྱ་སྟེ། གནས་དེར་དགེ་སློང་དབྱུང་
བ་ལ་དགེ་སློང་རང་བཞིན་དུ་གནས་པ་ཉི་ཤུ་དང་། དགེ་སློང་མ་དབྱུང་
བ་ལ་ཕ་མ་ཉི་ཤུ་ཉི་ཤུ་སྟེ་བཞི་བཅུ་ཡན་ཆད་ཚང་པ་ལ་གསོལ་གདབ་སྔོན་
དུ་བཏང་ནས། དངོས་གཞི་གསོལ་བཞིའི་ལས་བསྡིགས་པ་དང་བཅས་
པ་བྱས་ལ། མཇུག་ཏུ་གཟེངས་བསྟོད་ཅིང་ཡི་རང་བས་རང་བཞིན་གྱི་
གནས་སུ་དབྱུང་སྟེ་གཞན་གྱི་བསྐུར་གནས་སུ་ བྱེད་པའོ། །དམིགས་
བསལ་གང་ཟག་ཁྱད་པར་ཅན་གྱི་ལྷག་མའི་ཕྱིར་བཅོས་ནི། ཇི་སྐད་དུ།
ངོ་ཚ་དང་ལྡན་པ་དང་། མདོ་སྡེ་འཛིན་པ་དང་། འདུལ་བ་འཛིན་པ་དང་།
མ་མོ་འཛིན་པ་དང་ཤེས་པས་ནི་གཅིག་གི་མདུན་དུ་བཤགས་པས་དགེ་
འདུན་ལྷག་མ་ལས་ལྡང་ངོ༌། །ཞེས་སོ།། གཉིས་པ་སྦོམ་པོ་ཕྱིར་
བཅོས་ལ། ཕམ་པར་གཏོགས་པའི་སྦོམ་པོ་ལྕི་བ་ལ་ཡུལ་དགེ་སློང་དྲུག །
ཡང་བ་ལ་ལྔ། ལྷག་མར་གཏོགས་པའི་སྦོམ་པོ་ལྕི་བ་ལ་བཞི། ཡང་བ་
ལ་དགེ་སློང་གཅིག་གི་དྲུང་དུ་བཤགས་པས་འདག་གོ ། གསུམ་པ་
སྤང་ལྟུང་ནི། གང་ལ་བརྟེན་ནས་ལྟུང་བ་བྱུང་བའི་རྫས་དེ་འཆག་པའི་
ཞག་གཅིག་གི་གོང་རོལ་དུ་གཞན་ལ་སྤངས་ནས་བཤགས་པར་བྱའོ། །
བཞི་པ་འབའ་ཞིག་པ་སོགས་ནི། ཡུལ་དགེ་སློང་གཅིག་གི་
15.



སྡོམ་གསུམ་དཔག་བསམ་སྙེ་མ།
དྲུང་དུ་རང་མིང་གིས་བཤགས་པར་བྱ་ཞིང་། ཁྱད་པར་སོར་བཤགས་
མཚམས་ཀྱི་ཕྱིར་སོང་སྟེ་བཤགས་སོ། །སྤྱིར་ལྟུང་བ་གང་དང་གང་ཡིན་
ཀྱང་འདྲ་སྟེ། ལུས་ངག་ཏུ་མ་འཐོན་པའི་ཡིད་ཀྱི་ཉེས་པ་རྣམས་ནི་འགྱོད་
སྡོམ་གྱི་སེམས་བསྟེན་པ་ཙམ་གྱིས་ལྟུང་བ་ལས་ལྡང་བར་འགྱུར་ལ།
ལུས་ངག་ཏུ་འཐོན་ནས་རང་རང་གི་ཕྱིར་བཅོས། ཐོག་མར་བཅབས་ཉེས་
བཤགས་རྗེས་དངོས་གཞིའི་ཉེས་ལྟུང་དང༌། །ཡུལ་ཡོད་བཞིན་དུ་ཕྱིར་
མ་བཅོས་པའི་ཉེས་པ་བཤགས་པ་སོགས་ལྟུང་བ་རང་རང་གི་མིང་རིགས་
ཕྱེ་ནས་ཕྱིར་བཅོས་ཚུལ་ལ་མཁས་པར་བྱའོ། །མདོར་ན་ལྟུང་བ་བྱུང་རེས་
ཀྱིས་མཐོལ་བ་དང་བཤགས་པ་དང་བསྡམ་པ་ལ་ཉིན་རེ་བཞིན་འབད་
པར་བྱ་ཞིང་འཆི་ཁའི་ཚེ་ལྷུང་བ་མ་དག་པ་ཡོད་ན། ལུས་ངག་གིས་བཤགས་
སྡོམས་བྱ་དགོས་མོད། དེ་ཙམ་མ་གྲུབ་ན་ཡིད་ཀྱིས་བཤགས་པས་ཀྱང་
འདག་པར་འགྱུར་ཏེ། མདོར། མཐར་དེ་ལ་རྩལ་བ་རྐྱེན་མ་འབྱོར་བ་
ཉིད་ན་ལས་བྱས་པ་དང་འདྲའོ། །ཞེས་གསུངས་པའི་ཕྱིར། །
གཉིས་པ་མི་ནུས་པ་བྱིན་གྱིས་བརླབ་ཚུལ་ལ་གཉིས་ལས། ལས་
གྲལ་དུ་མ་འདུས་གོང་དུ་བྱ་བ་ནི། ཕམ་པར་གཏོགས་པའི་སྦོམ་པོ་དང་
དགེ་འདུན་ལྷག་མ་མན་ཆད་ཀྱི་ལྟུང་བ་རྣམས་ཆད་ལས་དགོས་པ་དག་
སྔོན་དུ་མ་གྲུབ་པ་དང་། བཤགས་ཡུལ་མེད་པ་དང་། ལྟུང་ཕྱིར་རྩོད་པ་
251



ལེགས་བཤད་རྒྱ་མཚོར་འཇུག་པའི་གྲུ་གཟིངས།
སོགས་ཀྱི་རྐྱེན་དབང་གིས་དུས་དེར་བཤགས་མ་ནུས་པ་རྣམས་བྱིན་གྱིས་
བརླབས་པ་ཙམ་གྱིས་དག་པར་འཇོག་པ་ཡིན་ཏེ། བྱིན་གྱིས་བརླབས་
པས་དག་པ་ཉིད་དུ་འགྱུར་རོ། །ཞེས་སོ།། གཉིས་པ་ལས་གྲལ་
དུ་འདུས་ནས་བྱིན་གྱིས་བརླབ་པ་ནི། དེར་འདུས་ནས་བཤགས་པར་བྱ་
བ་མི་རུང་བས་ལྟུང་བ་གང་དྲན་ཡང་ཐུན་མིན་གྱི་བྱིན་བརླབ་དང་། ཐུན་
མོང་བ་གསོལ་བ་འབའ་ཞིག་པའི་ལས་ཀྱིས་བྱིན་གྱིས་བརླབ་པ་ཡིན་ནོ།།
ཞར་བྱུང་དགེ་ཚུལ་གྱི་ཕྱིར་བཅོས་ལ། རྩ་བ་འཆབ་བཅས་ལ་ཕྱིར་བཅོས་
མེད། འཆབ་མེད་ནི་དགེ་སློང་གི་དགེ་འདུན་ལས་བསླབ་པ་ནོས་ནས་སྤྱོད།
རྩ་བ་མིན་པའི་བླངས་འདས་ཀྱི་ཉེས་པ་གང་བྱུང་དེ་དང་དེའི་མིང་རིགས་
བརྗོད་ནས་དགེ་སློང་གཅིག་གི་དྲུང་དུ་མཐོལ་བཤགས་ལྷན་ཅིག་ཏུ་བྱ།
བླངས་པ་དངོས་དང་གནང་བའི་ཉེས་མེད་རྣམས་མིན་པའི་ཉེས་པ་རྣམས་
ཡིད་ཀྱིས་བསྡམས་པ་ཙམ་གྱིས་འདགས་པ་ཡིན་ཞིང་། སྡིག་ལྟ་་མི་གཏོང་
བ་སོགས་ལ་དགེ་སློང་གི་དགེ་འདུན་གྱིས་ནན་ཏུར་གྱི་ལས་ཀྱང་བྱ་བ་
ཡིན་ཏེ། རབ་ཏུ་བྱུང་ཞིང་བསྙེན་པར་མ་རྫོགས་པ་ལའང་དེ་དག་བྱ་བ་
ཉིད་ཡིན་ནོ། །ཞེས་གསུངས་པའི་ཕྱིར། དེ་དག་གི་དེ་ཕྱིར་བཅོས་དངོས་
གཞི་དང༌། དུས་དང་དུས་མིན་བསྡུས་པའི་གཞི་དང་། ས་གཞན་ན་གནས་
པ་སྤྱོད་པའི་གཞི་རྣམས་ཀྱི་དོན་མདོ་ཙམ་བསྡུས་ནས་བཤད་པ་ཡིན་ལ།
154



སྡོམ་གསུམ་དཔག་བསམ་སྙེ་མ།
དེ་ལྟར་ནན་ཏུར་དང་བཤགས་པ་གཉིས་ཀྱིས་རང་ཉིད་ཀྱི་ལྟུང་བ་ཕྱིར་
བཅོས་ཚུལ་བཤད་ཟིན་ནས། ད་ཡོངས་སུ་སྦྱང་བའི་གཞི་ལས་བྱུང་བ་
གང་ཟག་གཞན་གྱི་ལྟུང་བ་ཕྱིར་བཅོས་ཚུལ་ནི། ཡུལ་ལྟུང་བ་གླེང་བའི་
གཞི་ཡོད་ཅིང་དགེ་འདུན་བྱེ་འགྱུར་གྱི་དགག་བྱ་མེད་པའི་གང་ཟག་ལ།
གླེང་བ་པོ་ཀུན་གྱི་མཐུན་སྣང་དུ་གྲུབ་པའི་དགེ་སློང་རྣམ་པར་དག་པས།
ཕྱིར་བཅོས་ལ་འགོད་པར་འདོད་པའི་ལྷག་བསམ་གྱིས། དབྱར་ནང་ལ་
སོགས་པ་མ་ཡིན་པའི་དུས་སུ། དངོས་པོ་ཚུལ་ཁྲིམས་ལྟ་སྤྱོད་འཚོ་བ་
ཉམས་པ་བཞི་ལས་གང་རུང་། ཆོ་ག་ལྟུང་བ་ཡོད་མེད་རྣམ་པར་བརྟགས་
ནས་གླེང་བའི་སྐབས་ཕྱེ་སྟེ་གླེང་བར་བྱེད་པའོ། །དེ་ལྟར་གླེངས་ནས་ཇི་
ལྟར་སྒྲུབ་པ་ནི། ཁས་ལེན་ན་ཕྱིར་འཆོས་སུ་གཞུག །མི་དྲན་ནོ་ཞེས་ཁྱད་
དུ་གསོད་ན་ངོ་བོ་ཉིད་འཚོལ་བ་བྱིན། རྫུན་གྱིས་ཁྱད་དུ་གསོད་ནས་མཐོང་
བའི་གནས་དབྱུང་བྱེད། གླེངས་ཀྱང་དེའི་སྐབས་མི་འབྱེད་ན་བརྗོད་བཅས་
དང་། མཉན་པར་མི་བྱེད་ན་ཕུར་བཅས་བྱ་ཞིང༌། གལ་ཏེ་དགེ་འདུན་
ཐམས་ཅད་ལ་མི་ཉན་པའི་བཀའ་བློ་མི་བདེ་བ་བྱེད་ན་གླེང་དྲན་ལ་སོགས་
པའི་སྒོ་ནས་གཞམ་བསྒོ་བྱེད། དེས་མ་དུལ་ན་གདམས་ངག་གི་འཕྲོ་དང་
གསོ་དགག་འཇོག་པ་སྟེ། དེ་ཐམས་ཅད་ཀྱི་མཐའ་ལ་མ་བཏང་ན་གནས་
དབྱུང་བྱ་བའོ།།
255
155



ལེགས་བཤད་རྒྱ་མཚོར་འཇུག་པའི་གྲུ་གཟིངས།
གཉིས་པ་རྩོད་པ་ཕྱིར་བཅོས་ལ་གསུམ་སྟེ། ལས་
ཀྱི། འཁོར་ལོའི། དེ་ལས་གཞན་པའི་རྩོད་པ་ཞི་བྱེད་དོ།། དང་པོ་ནི།
མཚམས་ནང་གཅིག་ཏུ་ཆོས་མ་ཡིན་པར་སྨྲ་བའི་དགེ་སློང་བཞིར་ལོངས་
པས་ཆོས་སྨྲ་པའི་དགེ་འདུན་ལས་ལོགས་སུ་གསོ་སྦྱོང་སོགས་ལས་བྱས་
པ་ཟིན་པ་ན་ལས་བྱེ་བའི་དབྱེན་དུ་འགྱུར་ཏེ། །མཛོད་ལས། ལས་ཀྱི་
དབྱེན་ནི་གླིང་གསུམ་ན། །དེ་ནི་བརྒྱུད་དག་ཡན་ཆད་ཀྱིས། །ཞེས་དང་།
ལུང་ལས། སུ་དག་གིས་ཀོ་ཤམྦྷི་པའི་དགེ་འདུན་ཕྱེ་བར་གྱུར། ཆོས་མ་
ཡིན་པ་སྨྲ་བ་དག་གི་མཚམས་ཀྱི་ནང་དུ་གནས་གཅིག་ཏུ་གསོ་སྦྱོང་མ་
འདྲེས་པར་བྱས། །ཞེས་གསུངས་པའི་ཕྱིར། ཞི་བྱེད་ལ་གཉིས་ལས། རྒྱུ་
སྤང་བ་ནི། དགེ་འདུན་བྱེ་བའི་དགག་བྱ་ཡོད་པའི་ལྟུང་བ་གླེང་བ། ནན་
ཏུར། བསྒོ་གྱུར། གྲངས་སུ་འཇུག་པ་སོགས་སྤང་ཞིང་། གཉེན་པོ་བསྟེན་
པ་ནི། ནང་གི་གཉེན་པོ་དགེ་སྦྱོང་གི་ཆོས་བཞི་ལས་མི་འདའ་ཞིང་། ཕྱིའི་
གཉེན་པོ་ལས་བྱེ་བའི་རྩོད་པ་བྱུང་ན། དགེ་འདུན་ལ་བཟོད་པ་གསོལ་
ནས། དགེ་འདུན་གྱིས་གསོལ་བཞིའི་ལས་ཀྱིས་བཟོད་པ་དང་། མཐུན་
པ་དང༌། མཐུན་པའི་གསོ་སྦྱོང་བྱིན་ནས། དེའི་རྗེས་སུ་ཕན་ཚུན་མཉམ་
དུ་མཐུན་པའི་གསོ་སྦྱོང་བྱ་བའོ།།
གཉིས་པ་ནི། ཆོས་ཀྱི་འཁོར་ལོའི་མི་མཐུན་ཕྱོགས་སུ་བྱ་
256



，
1:|: : སྡོམ་གསུམ་དབག་བསམ་སྙེ་མ།
བ་སྟེ། ལས་བྱེ་བ་དང་མི་འདྲ་བའི་ཁྱད་པར་ནི། འདིར་འབྱེད་པ་པོ་གཅིག་
གིས་དགེ་འདུན་གཉིས་སོ་སོར་ཕྱེ་ཞིང་། དེའང་སྟོན་པ་དང་ལམ་གཞན་
ལ་བཟོད་པས་ཚུལ་ཤིང་བྲིམ་ཞིང་བླངས་པ་ཡིན་ལ། ལས་བྱེ་བའི་གཞི་
ནི་འབྱེད་པ་པོ་དགེ་འདུན་དུ་ལོངས་པས་དབྱེ་བྱ་དང་དབྱེ་བྱེད་ཐ་དད་དུ་
ཕྱེ་བ་སྟེ། ཆོས་མི་སྨྲ་བ་དག་གིས་མཚམས་ནང་གཅིག་ཏུ་ལས་ཐ་དད་དུ་
བྱས་པ་ཙམ་དུ་ཟད་པའི་ཕྱིར། དེས་ན་དབྱེན་གཉིས་ཏེ། དགེ་འདུན་
ལྷག་མར་གྱུར་པ་དང་། མཚམས་མེད་དུ་གྱུར་པའོ།། དང་པོ་ནི།
སྟོན་པ་དང་མཆོག་ཟུང་གཅིག་འདས་པའི་འོག་ཏུ་ལས་དང་པོ་བ་མ་ཡིན་
པའི་དགེ་སློང་གིས། བསླབ་ཚིགས་ལྔ་ལྟ་བུ་སློབ་པའི་ཆེད་དུ་ཚུལ་ཤིང་
བྲིམས་པའི་ལས་བྱས་པ་སྟེ། །དེའི་ཚེ་བཟློག་བསྒོའི་མཐར་མ་བཏང་ན་
བྲིམ་པ་པོ་ལ་དབྱེན་གྱི་ལྷག་མ་དང་། ལེན་པ་པོ་ལ་དེའི་རྗེས་ཕྱོགས་ཀྱི་
ལྷག་མར་འགྱུར་རོ།། གཉིས་པ་ནི། མཛོད་ལས། དགེ་སློང་ལྟ་
སྤྱོད་ཚུལ་ལྡན་པས། །འབྱེད་དོ་གཞན་དུའོ་བྱིས་པ་རྣམས། །སྟོན་དང་
ལམ་གཞན་ལ་བཟོད་པ། །བྱེ་བའོ་དེ་ནི་མི་གནས་སོ། །དེ་ནི་འཁོར་ལོའི་
དབྱེན་དུ་འདོད། །འཛམ་བུའི་གླིང་ནའོ་དགུ་སོགས་ཀྱིས། །ཞེས་དང༌།
དང་པོ་མཐའ་སྐྱོན་ཟུང་གཅིག་གི །སྔ་རོལ་ཐུབ་པ་ནོངས་པ་དག་། །
མཚམས་མ་བཅད་པ་དག་ཏུ་ཡང་། །འཁོར་ལོའི་དབྱེན་ནི་མི་འབྱུང་ངོ༌། །
257



ལེགས་བཤད་རྒྱ་མཚོར་འཇུག་པའི་གྲུ་གཟིངས།
ཞེས་པས་འབྱེད་པ་པོ་དགེ་སློང་ལྟ་སྤྱོད་ཚུལ་ལྡན་གྱིས། གནས་སྟོན་
པའི་མདུན་ལས་གཞན་དུ། དབྱེ་བྱ་བྱིས་པའི་དགེ་འདུན། མཐར་ཐུག་
སངས་རྒྱས་ལས་གཞན་པའི་སྟོན་པ་ལྷས་སྦྱིན་དང་། དམ་ཆོས་ལས་
གཞན་པ་ལྷས་སྦྱིན་གྱི་བརྟུལ་ཞུགས་ལྔ་ལ་ལམ་དུ་བཟོད་ཅིང་ཚུལ་ཤིང་
བླངས་པ་ན་བྱེ་བའོ། །བྱེ་ནས་ཞག་རངས་པར་མི་གནས་ཤིང༌། གླིང་
འཛམ་བུ་གླིང་ལས་གཞན་ན་མེད་ལ། དབྱེ་བྱ་ཕན་ཚུན་དགེ་སློང་བཞི་
བཞི་དང་འབྱེད་པ་པོ་གཅིག་སྟེ་དགུར་ཚང་བ་དགོས་སོ། །དུས་ནི་སྟོན་
པ་བཞུགས་ཤིང་མྱ་ངན་ལས་འདའ་ཁ་མ་ཡིན་པ་དང་། བསྟན་པ་ལ་སྐྱོན་
མ་བྱུང་བའི་དུས་མ་ཡིན་པ། མཆོག་ཟུང་གཅིག་བསྐོས་པའི་དུས་སུ་མཚམས་
ནང་གཅིག་ཏུ་བྱུང་བའོ། །འདི་ལ་ལྟུང་བ་ནི་དབྱེན་དུ་གཏོགས་པའི་སྦོམ་
པོ་དང༌། སྡིག་པ་མཚམས་མེད་པའོ། །འདིའི་ཕྱིར་བཅོས་ནི་ལུང་ལས་
མཆོག་ཟུང་གཅིག་གིས་འདུམས་མཛད་པར་བཤད་པ་དེའོ། །སྔ་མ་ལ་
བཟོད་གསོལ་དང་མཐུན་པ་བྱིན་རྗེས་མཐུན་པའི་གསོ་སྦྱོང་དང་ཉ་ཤིའི་
གསོ་སྦྱོང་ལྷན་ཅིག་ཏུ་བྱ་ཞིང་། སྤོ་མགུ་སོགས་ལྷག་མའི་ཕྱིར་བཅོས་ཆོ་
ག་བཞིན་དུ་བྱ་བ་སྟེ། འདི་ལྡོག་བསྒོའི་མཐར་མ་བཏང་ཞིང་དགེ་འདུན་
མ་བྱེ་བའི་དབང་དུ་བྱས་ལ། །དེས་དགེ་འདུན་བྱེ་བར་གྱུར་ན་འབྱེད་པ་
པོ་ལ་མཚམས་མེད་དུ་འགྱུར་རོ།། དབྱེན་གྱི་ཉེས་དམིགས་ནི། དགེ་
st



སྡོམ་གསུམ་དཔག་བསམ་སྙེ་མ།
འདུན་ཕྱེད་ནས་མ་འདུམས་ཀྱི་བར་དུ་སྟོན་པ་གཅིག་གི་ཞིང་ཁམས་སུ་
ལམ་ ལྔ་ གང་ ཡང་མི་སྐྱེའོ། །ཞེས་སོ།། གསུམ་པ་ དེ་ལས་གཞན་
པའི་རྩོད་པ་ལ། ཞི་བྱ་དང་། ཞི་བྱེད་གཉིས། དང་པོ་ལ། ངོ་བོ། རྒྱུ།
དབྱེ་བའོ། །དང་པོ་ནི། ཕ་རོལ་པོས་མི་མཐུན་པར་སྨྲས་པའི་ཚིག་གི་
ཕྱིར་སེམས་གཞོལ་བའི་འཁོན་དུ་འཛིན་པའི་འཁྲུག་ལོང་།། གཉིས་
པ་ནི། ནང་གི་རྒྱུ་བདག་འཛིན་དང་ཕྱིའི་རྒྱུ་དངོས་པོ་དེ་བཞིན་ཉིད་ལ་
ལོག་པར་སྒྲུབ་པ། གདམས་ངག་སྤོང་བ། ལྟུང་བ་དང་བཅས་པ་ལས་ལ་
མཐུན་པ་མི་སྦྱིན་པ་སྟེ་འཁྲུག་ལོང་གི་རྒྱུ་བཞིའོ།། གསུམ་པ་དབྱེ་བ་
ལ༑ རྒྱུ་བཞི་པོ་དེའི་རིམ་པ་དང་མཐུན་པའི་རྩོད་པ་བཞི་ཡོད་དེ། འདུས་
བྱས་རྟག་མི་རྟག་ལྟ་བུར་རྒོལ་ཕྱིར་རྒོལ་རྩོད་པ་ལྟ་བུ་འགྱེད་ཕྱིར་གྱི་རྩོད་
པ་དང་། གདམས་ངག་གསོ་དགག་བཞག་པ་ལ་འཇོག་པ་པོ་དང་བཞག་
བྱ་རྩོད་པ་ལྟ་བུ་མི་གདམས་པའི་ཕྱིར་གྱི་རྩོད་པ་དང་། ལྟུང་བ་གླེང་པས་
ཁས་མི་ལེན་པ་གླེང་བྱ་གླེང་བྱེད་རྩོད་པ་ལྟུང་ཕྱིར་རྩོད་པ་དང་། རྩོད་
པ་དེ་གསུམ་གྱི་དབང་གིས་གསོ་སྦྱོང་སོགས་ཀྱི་ལས་ལ་མཐུན་པ་མི་སྦྱིན་
པས་རྩོད་པར་གྱུར་པ་བྱ་ཕྱིར་གྱི་རྩོད་པ་དང་བཞིའོ།། གཉིས་པ་
ཞི་བྱེད་ལ་གཉིས་ལས། སྤྱིར་རང་གི་ངག་གིས་ཞི་བ་ནི། རྩོད་པ་བྱེད་པ་
པོ་རྣམས་ཤི་བའམ། བབས་པའམ། ཤེས་རབ་དང་སྙིང་རྗེ་ཁྱད་པར་
s



ཟ
:
}
,
-
-
:
，
་
་ ་
་ - ་ ：
ལེགས་བཤད་རྒྱ་མཚོར་འཇུག་བའི་གྲུ་གཟིངས།
ཅན་རྒྱུད་ལ་སྐྱེས་པའི་སྟོབས་ཀྱིས་རྩོད་པ་རང་ཞིར་སོང་བའོ།།
གཉིས་པ་སོ་སོའི་ཞི་བྱེད་ཀྱི་ཆོས་ནི། རྩ་བའི་ལུང་ལས། མངོན་
སུམ་དྲན་པ་མ་སྨྱོས་དང་། །དེ་བཞིན་གང་མང་ངོ་བོ་ཉིད། །རྩ་རྣམས་
བཀྲམ་པ་ལྟ་བུ་དང་། །ཁས་བླངས་བར་ནི་བྱ་བའོ། །ཞེས་བ་ལྟར་ཞི་བྱེད་
བདུན་འཇུག་སྟེ། དེ་ལ་འགྱེད་ཕྱིར་རྩོད་པ་ནི། མངོན་སུམ་དང་གང་
མང་གིས་ཞི་བར་བྱེད་པའོ། །མངོན་སུམ་ནི་བརྒྱད་དེ། རྒོལ་དང་གཟུ་
དང་དགེ་འདུན་གཞི་པོ་དང༌། བསལ་བ་དང་ནི་གསལ་བའི་གསལ་བ་
དང་། དགེ་འདུན་གཞན་དང་སྡེ་སྣོད་འཛིན་པ་དང་། གནས་བརྟན་མཐུ་
དང་ལྡན་པའི་མངོན་སུམ་མོ། །དེ་དག་སྔ་མ་སྔ་མས་མ་ཞི་ན་ཕྱི་མ་ཕྱི་མས་
ཞི་བར་བྱེད་པའོ། །གང་མང་ནི། མངོན་སུམ་ཀྱིས་ཞི་བར་མ་ནུས་ན།
དགེ་འདུན་གྱིས་ཚུལ་ཤིང་བྲིམས་ཏེ་གང་མང་གི་ཕྱོགས་ལ་དག་པ་བྱིན་
ནས་ཞི་བར་བྱེད་པའོ། །མི་གདམས་པའི་ཕྱིར་གྱི་རྩོད་པ་ཞི་བྱེད་ནི། གང་
ཟག་དེ་ལ་ལྟུང་བ་གླེང་རྒྱུད་ཡོད་པ་ལ་སྔར་བཞིན་མངོན་སུམ་པས་ཞི་
བར་བྱེད། །དེའི་ཚེ་གླེང་རྒྱུ་མེད་པ་ལ་བཞི་སྟེ། གཞི་མེད་པར་གླེང་བ་
དང༌། གཞི་གཞན་ལ་གཞན་གྱིས་གླེང་བ་དང༌། ཕྱིར་བཅོས་ཟིན་གླེང་
བ་དང༌། སྨྱོན་པས་བྱས་པ་ལ་གླེང་པ་དང་བཞི་ལས། དང་པོ་གསུམ་ལ།
གང་ཟག་འདི་ནི་དྲན་པ་དང་ལྡན་པ་ཡིན་པས་འདི་ལ་ལྟུང་བ་མེད་དོ། །
260



སྡོམ་གསུམ་དཔག་བསམ་སྙེ་མ།
ཞེས་གསོལ་བཞིའི་ལས་ཀྱིས་དྲན་པས་འདུལ་བ་བྱིན་པ་དང་།
བཞི་པ་ལ་འདི་མ་སྨྱོས་པའི་དུས་སུ་ཉེས་པ་མ་བྱས་པས་སྨྱོས་པ་
ལ་ལྟུང་བ་མེད་དོ། །ཞེས་གསོལ་བཞིའི་ལས་ཀྱིས་མ་སྨྱོས་པས་འདུལ་
བ་བྱིན་ནོ། །ལྟུང་ཕྱིར་གྱི་རྩོད་པ་ཞི་བྱེད་ལ་གཉིས་ཀྱི། ཉེས་པ་རང་གི་
ངོ་བོ་མི་ཤེས་པ་ལ་ངོ་བོ་ཉིད་འཚོལ་བ་གསོལ་བཞིས་བྱིན་ནོ། །རང་གི་
ངོ་བོ་ཤེས་པ་ལའང་གཉིས་ཀྱི། གླེང་བྱ་གླེང་བྱེད་གཉིས་ཁོ་ན་ལས་གཞན་
ལ་ཕྱིར་འཕྲོས་པ་མེད་པ་ཁས་བླངས་ཀྱིས་ཞིའོ། །གཞན་ལ་ཕྱིར་འཕྲོས་
པ་དང་བཅས་པ་ལའང་གཉིས་ལས། གང་ཟག་ཉི་ཚེ་བ་དང་འབྲེལ་པ་
ལ་མངོན་སུམ་གྱིས་འདུལ་བ་དང་། དགེ་འདུན་མཐའ་དག་དང་འབྲེལ་
བ་ནི་རྩྭ་བཀྲམ་པ་ལྟར་ཕན་ཚུན་འདུད་དེ་ཐམས་ཅད་བློ་རྩེ་མཐུན་པས་
ཞི་བར་བྱེད་དོ། །བྱ་ཕྱིར་གྱི་རྩོད་པ་ནི། ལས་ལ་མཐུན་པ་སྦྱིན་པས་
དངོས་སུ་ཞི་བར་བྱེད་ཅིང་། བརྒྱུད་ནས་ཞི་བྱེད་བདུན་པོ་ཐམས་ཅད་
འཇུག་པ་ཡིན་ཏེ། རྩོད་པ་སྔ་མ་གསུམ་ལ་བརྟེན་ནས་ལས་ལ་མཐུན་པ་
མི་སྦྱིན་པ་འབྱུང་བའི་ཕྱིར་རོ། །
གསུམ་པ་ཉེས་ལྟུང་སྦྱོང་པའི་ཐབས་སྟོབས་བཞིར་
འདུ་ ཚུལ་ ནི། མདོར་ན་ སྟོབས་ བཞིར་མ་འདུས་ བཤགས་ པ་
མེད། །སྔར་བྱས་འགྱོད་བཤགས་དུག་འཐུངས་སྐྱུག་པ་ལྟར། །འགྱོད་
261



ལེགས་བཤད་རྒྱ་མཚོར་འཇུག་པའི་གྲུ་གཟིངས།
པ་སྙིང་ནས་རྣམ་པར་སུན་འབྱིན་སྟོབས། །དུག་ལ་སྨན་བཞིན་འཇུག་པ་
དྲག་པོ་ཡིས། ཉེས་ཕྱིར་དགེ་བའི་གཉེན་པོ་ཀུན་སྤྱོད་སྟོབས། དུག་མི་
འཐུང་ལྟར་ཕྱིས་ནས་ཉེས་སྡོམ་ལ། །ངེས་ཤེས་དྲག་པོ་རྣམ་པར་སོར་ཆུད་
སྟོབས། །སྨན་པ་བསྟེན་ལྟར་སྐྱབས་སེམས་ལྟུང་བཤགས་སོགས། །དད་
པ་དྲག་པོས་རྟེན་གྱི་སྟོབས་བཞི་སྤྱད། །ཅེས་པ་སྟེ། སྡིག་ལྟུང་གང་ཡིན་
ཀྱང་སྤྱོད་པའི་གཉེན་པོ་མདོར་བསྡུ་ན་སྟོབས་བཞིར་མ་འདུས་པ་མེད་དེ།
དཔེར་ན་སྐྱེས་བུ་དུག་བཏུངས་བས་དུག་ནད་ཀྱིས་ཉེན་པ་ཞིག །སྔར་
འཐུངས་པ་ལ་འགྱོད་པ་དང༌། ཕྱིས་མི་འཐུང་བའི་སྡོམ་སེམས་དང་།
དུག་ནད་སྦྱོང་བའི་གཉེན་པོར་སྨན་དང་སྨན་པ་བསྟེན་པ་བཞིན་ནོ། །དེ་
ལྟར་ཡང་། ཆོས་བཞིན་བསྟན་པའི་མདོ་ལས། །བྱམས་པ། བྱང་ཆུབ་
སེམས་དཔའ་ཆོས་བཞི་དང་ལྡན་ན་སྡིག་པ་བྱས་ཤིང་བསགས་པ་ཐམས་
ཅད་ཟིལ་གྱིས་གནོན་པར་འགྱུར་རོ། །བཞི་གང་ཞེ་ན། འདི་ལྟ་སྟེ། རྣམ་
པར་སུན་འབྱིན་པ་ཀུན་ཏུ་སྤྱོད་པ་དང་། གཉེན་པོ་ཀུན་ཏུ་སྤྱོད་པ་དང་།
སོར་ཆུད་པའི་སྟོབས་དང་། རྟེན་གྱི་སྟོབས་སོ། །ཞེས་གསུངས་པའི་ཕྱིར།
དེ་ཡང་བཤགས་པས་འདག་པའི་རྒྱུའི་གཙོ་བོ་ནི་འགྱོད་སྡོམ་གྱི་སེམས་
དྲག་པོ་སྟེ། བསམ་པས་ལྟུང་བ་ལས་ལྡང་གི། །ཆད་པ་ལས་ཀྱི་ནི་མ་
ཡིན་ནོ། །ཞེས་དང༌། རྒྱ་ཆེར་བགྲེལ་ལས། བཤགས་པར་བྱ་བའི་ལྟུང་
6.



སྡོམ་གསུམ་དཔག་བསམ་སྙེ་མ།
བ་ལས་ནི་བསྡམ་བར་བྱ་བ་དེ་དང་བཅས་པའི་བཤགས་པ་བྱས་ན་ལྡང་
བ་སྟེ། དག་པ་དད་མ་དག་པ་ནི་བསམ་པའི་གཞི་ལས་བྱུང་བ་ཡིན་པས།
བསྡམ་པར་བྱ་བ་མེད་ན་བཤགས་པས་ཅིར་ཡང་མི་འགྱུར་རོ། །འདིར་
གཞུང་ནི། ཕྱིན་ཆད་སྡོམ་མམ། སྡོམ་མོ། །ཞེས་གསུངས་པ་ཡིན་ནོ། །
ཚིག་ཏུ་བརྗོད་པ་ནི་སེམས་ལྡོག་པ་སྔོན་དུ་བཏང་བས་ཡིན་གྱི། གཞན་
དུ་རྫུན་སྨྲ་བ་ཁོ་ནར་འགྱུར་རོ། །ཞེས་སོ། །དེ་ན་སྔར་སྨོས་པ་ལྟར་འགྱོད་
སྡོམ་དྲག་པོས་རང་རང་གི་ཆོ་གས་ལྟུང་བ་ལས་ལྡང་བའི་ཐབས་ལ་མཁས་
པར་བྱ་ཞིང་། དེ་ལས་གཞན་དུ་ལྟུང་བཤགས་སོགས་ཐེག་པ་གཞན་གྱི་
སྟོབས་བཞི་ཚང་བའི་བཤགས་པས་ནི་ཆོས་འདི་པའི་ལུགས་ཀྱི་རྒྱུ་ལྟུང་
བ་ལས་ལྡང་མི་ནུས་ལ། དེ་ལྟ་ནའང་ལྟུང་བའི་འབྲས་བུ་ཕྱི་མའི་སྡུག་
བསྔལ་བསྐྱེད་ནུས་རྣམས་འདག་ནུས་པའི་ཕྱིར་འབད་པར་བྱས་ན་དོན་
དང་ལྡན་པ་ཁོ་ནའོ།། བཞི་པ་ཉེས་དམིགས་ཤེས་པས་ནན་ཏན་
ཏུ་བསྲུང་བར་གདམས་པ་ནི། འོན་ཀྱང་སྡིག་ལྟུང་སྟོབས་ལྡན་རེས་སྤྱོད་
ན༑ ༑ས་ཐོབ་ཡུན་དུ་འགོར་བས་མིག་ལྟར་བཟུང་། །ཞེས་པ་སྟེ། དཔེར་
ན་རྩ་ལྟུང་འཆབ་མེད་ལ་བསླབ་པ་སྦྱིན་ནས་ཕྱིར་བཅོས་སུ་ཡོད་མོད།
འོན་ཀྱང་ཇི་སྲིད་དགྲ་བཅོམ་པ་མ་ཐོབ་ཀྱི་བར་དེ་སྲིད་དུ་ཕམ་པའི་དངོས་
གཞི་འདག་མི་ནུས་ཤིང་། དེ་འདྲ་དེས་དགྲ་བཅོམ་པ་ཐོབ་པ་ཡང་གཞན་
1



ལེགས་བཤད་རྒྱ་མཚོར་འཇུག་པའི་གྲུ་གཟིངས། །
ལས་ཆེས་དཀའ་བ་བཞིན་དུ། སྦྱང་བྱ་སྡིག་ལྟུང་སྟོབས་ལྡན་རེ་རེ་ཙམ་
ལ་སྤྱད་ནས། དེའི་གཉེན་པོར་སྦྱོང་བྱེད་ལ་འབད་དུ་ཟིན་ཀྱང་རྒྱུད་ཉེས་
བས་བསྒྲིབས་པ་དེས་རྣམ་གྲོལ་གྱི་ས་ཐོབ་པ་ལ་ཡུན་རིང་དུ་འགྱངས་ཏེ་
འགོར་བ་ཡིན་ནོ། དེ་ལྟར་ཡང་། སྤྱོད་འཇུག་ལས། དེ་ལྟར་ལྟུང་བ་སྟོབས་
ལྡན་དང་། །བྱང་ཆུབ་སེམས་སྟོབས་ལྡན་པ་དག །འཁོར་བར་རེས་ཀྱིས་
འདྲེ་བྱེད་ན། །ས་ཐོབ་པ་ལ་ཡུན་རིང་ཐོགས། །ཞེས་དང་། འདུལ་ལུང་
དུ་ཚུལ་ཁྲིམས་མ་བསྲུངས་པའི་ཉེས་དམིགས་བཅུ་གསུངས་པའི་ནང་ཚན་
དུ། དམ་ཆོས་ཐོས་པར་མི་འགྱུར་ལ། །ཐོས་པ་མྱུར་དུ་བརྗེད་པར་འགྱུར། །
ས་ལམ་རྟོགས་པའང་ཡོངས་མི་སྐྱེ། །ཞེས་དང་། འཇམ་དཔལ་རྩ་རྒྱུད་
ལས། ཟློས་བ་འདི་ལ་ཚུལ་ཁྲིམས་ཉམས། །དེ་ལ་གྲུབ་པ་མཆོག་མེད་
ཅིང་། །གྲུབ་པ་འབྲིང་པོའང་ཡོད་མིན་ཏེ། །གྲུབ་པ་ཐ་མའང་ཡོད་མ་
ཡིན། །ཚུལ་ཁྲིམས་འཆལ་ལ་ཐུབ་དབང་གིས། །སྔགས་འགྲུབ་པ་ནི་མ་
གསུངས་ཏེ། །མྱ་ངན་འདས་གྲོང་འགྲོ་བ་ཡི། །ཡུལ་དང་ཕྱོགས་ཀྱང་
མ་ཡིན་ནོ། །ཞེས་གསུངས་པའི་ཕྱིར། དེས་ན་ལྟུང་བ་ཕྲ་ཞིང་ཕྲ་བ་ནས་
མིག་གི་འབྲས་བུ་ལྟར་གཅེས་སྤྲས་ཀྱིས་བསྲུང་དགོས་ཏེ། ཉེས་པ་ཆུང་
དུས་ཀྱང་རྣམ་སྨིན་ཆེན་པོ་བསྐྱེད་ནུས་པའི་ཕྱིར་ཏེ། ལུང་ལས། གང་
ཞིག་སྟོན་པ་ཐུགས་རྗེའི་བསྟན་པ་ལ། །ཡང་བར་སེམས་ཤིང་ཅུང་ཟད་
464



སྡོམ་གསུམ་དཔག་བསམ་སྙེ་མ།
.
ས
=
!
，
i
*
**
བ
•
-
འདའ་བྱེད་པ། །དེ་ནི་དེ་ལས་སྡུག་བསྔལ་གཞན་དབང་ཐོས་སྦྱིག་ཚགས
བྲེགས་པས་ཨ་མའི་ཚལ་ཉམས་བཞིན། །འཛིན་ལོ་མ་རྒྱ་བོའི་ཚིག་
ཆེན་པོ། །ལན་འགའ་འདས་ནའང་ཆད་པ་ཐོབ་མི་འགྲུམ་ཤཐུབ་པའི
བཀའ་ལུང་ཚུལ་མིན་འདས་བྱས་ན། །དུད་འགྲོམ་སྐྱེ་འགྱུར་མེ་ལའི་འདབ་
ཀླུ་བཞིན། །ཞེས་གསུངས་ཤིང༌། མདོམན་ལམ་ལྷག་སྦོམ་པོ་ལྟུང་བྱེད་
སོར་བཤགས་ཉེས་བྱས་རྣམས་ལས་འདས་ན་རིམ་པར་ཚ་བའི་དམལ་
བ་ནས་ཡང་སོས་ཀྱི་བར་དུ་སྐྱེ་བར་མདོ་ལས་བཤད་དོ།: 2:ེབདུན་པ་
བསྲུངས་བའི་ཕན་ཡོན་ལ་གསུམ་སྟེ། ཚུལ་ཁྲིམ་ཙམ་གྱི་ཕྱན་ཡོན།: སོ་
ཐར་ཀྱི་སྡོམ་པའི་ཕན་ཡོན། དེ་ཡོན་ཏན་ཐམས་ཅད་ཀྱི་གཞི་རྟེན་དུ་འགྱུར་
བའི་ཕན་ཡོན་ནོ།། དང་པོ་ནི། ཕན་ཡོན་ནད་དང་རྒྱལ་པོའི་ཆད་
ཕྱིར་བླངས། །རྐྱེན་འགའ་སེལ་ཀྱང་འཇིགས་སྐྱོབས་ཚུལ་ཁྲིམས་ཡིན། །
ཕྱི་མའི་ཆེད་བླངས་ལེགས་སྨོན་ཚུལ་ཁྲིམས་ཞེས། །ལྷ་མིའི་བདེ་འབྲས་
ཐོབ་ཀྱང་ཐར་པ་མིན། །ཞེས་པ་སྟེ། ཚེ་འདིར་ནད་དང་རྒྱལ་པོའི་ཆད་
པ་སོགས་ལས་ཐར་བའི་ཕྱིར་བླངས་པ་འཇིགས་སྐྱོབ་ཀྱི་ཚུལ་ཁྲིམས་
དང་། ཕྱི་མར་ལྷ་མིའི་བདེ་འབྲས་ཙམ་ཐོབ་པའི་ཕྱིར་བླངས་པ་ནི་ལེགས་
སྨོན་ཀྱི་ཚུལ་ཁྲིམས་ཞེས་བྱ་སྟེ། དེ་དང་དེས་རང་རང་གི་འདོད་འབྲས་
ཚེ་འདིའི་འགལ་རྐྱེན་སེལ་བ་དང་ཕྱི་མར་ལྷ་མིའི་བདེ་འབྲས་ཙམ་ཐོབ་
，
ཆཟ，
་་
ནt
4
}
ན
ས ས ༢༧
རྗེ་
265



ལེགས་བཤད་རྒྱ་མཚོར་འཇུག་པའི་གྲུ་གཟིངས།
པར་འགྱུར་ཡང་། ངེས་འབྱུང་གི་བསམ་པས་མ་ཟིན་པས་འཁོར་བ་ལས་
ཐར་བའི་ཐབས་མ་ཡིན་ནོ།། གཉིས་པ་ནི། ངེས་པར་འབྱུང་བའི་
ཚུལ་ཁྲིམས་སྡོམ་ལྡན་ན། །དགྲ་བཅོམ་ཐོབ་པ་དགའ་པོའི་རྣམ་ཐར་
བཞིན། །ཞེས་པ་སྟེ། འཁོར་བ་ལས་ངེས་པར་འབྱུང་བ་མྱང་འདས་གསུམ་
གང་རུང་གི་བསམ་པས་ཟིན་པའི་སྒོ་ནས་ལེགས་པར་བླངས་བའི་ཚུལ་
ཁྲིམས་རིགས་བརྒྱད་པོ་གང་ཡིན་ཀྱང་སོ་ཐར་གྱི་སྡོམ་པ་སྟེ། འཁོར་བ་
ལས་ངེས་པར་ཐར་བར་བྱེད་པའི་སྡོམ་པ་ཡིན་པའི་ཕྱིར། སྡོམ་པ་དེ་དང་
ལྡན་ན་བསླབ་བྱ་ཕྲ་མོ་གཅིག་ལ་བསླབས་པ་ཡན་ཆད་མྱང་འདས་ཀྱི་རྒྱུར་
འགྲོ་བས་ཚེགས་མེད་པར་དགྲ་བཅོམ་པའི་འབྲས་བུ་ཐོབ་པར་འགྱུར་
ཏེ༑ དཔེར་ན་གཅུང་དགའ་བོས་དང་པོ་སྟོན་པའི་བཀས་དབང་མེད་དུ་
སྡོམ་པ་བླངས། དེ་རྗེས་སྟོན་པའི་རྫུ་འཕྲུལ་གྱིས་ཁྲིད་དེ་ལྷའི་བུ་མོ་བསྟན་
པས་ཕྱི་མ་དེ་དང་ལྷན་ཅིག་སྐྱེ་བར་འདོད་ནས་བསླབ་པ་ལ་བརྩོན་པས་
སྔར་གྱི་སྡོམ་རྒྱུན་དེ་ལེགས་སྨོན་གྱི་ཚུལ་ཁྲིམས་སུ་གྱུར། དེའི་འོག་ཏུ་
དམྱལ་བའི་སྡུག་བསྔལ་བསྟན་པས་ངེས་འབྱུང་སྐྱེས་ཏེ། དེ་ཕྱིན་ཆད་སོ་
ཐར་གྱི་སྡོམ་པར་གྱུར་ནས་ལེགས་པར་བསླབས་པས་དགྲ་བཅོམ་པའི་
འབྲས་བུ་ཐོབ་པ་བཞིན་ནོ། །དེར་མ་ཟད་གནས་སྐབས་ཀྱི་ཕན་ཡོན་
ཀྱང༌། ཚངས་པ་མཚུངས་པར་སྤྱོད་པ་མཁས་པ་རྣམས་ཀྱིས་བསྔགས་
266



སྡོམ་གསུམ་དཔག་བསམ་སྙེ་མ།
པར་འོས་པ་དང་། འཕགས་ནོར་བདུན་གྱིས་ཕྱུག་པ་དང༌། འགྱོད་པ་
མེད་པར་འཆི་བའི་དུས་བྱས་ནས། སྐྱེ་བ་ཕྱི་མར་ཕམ་པ་བསྲུངས་པས་
གཞན་འཕྲུལ་དབང་བྱེད། དགེ་འདུན་ལྷག་མས་འཕྲུལ་དགའ།སྦོམ་པོས་
དགའ་ལྡན། ལྟུང་བྱེད་ཀྱིས་འཐབ་བྲལ། སོར་བཤགས་དང་ཉེས་བྱས་
རྣམས་བསྲུངས་པས་རི་རབ་ལ་གནས་པའི་ལྷའི་གནས་སུ་སྐྱེ་བར་འགྱུར་
ཞིང༌། མཐར་ཐུག་འགྱོད་པ་མེད་པའི་ཚུལ་ཁྲིམས་རྣམ་པར་དག་པ་ལ་
བརྟེན་ནས་དམིགས་པ་ལ་རྩེ་གཅིག་པའི་ཏིང་ངེ་འཛིན་འགྲུབ་ཅིང་། དེ་
ལ་བརྟེན་ནས་རྣམ་པར་མི་རྟོག་པའི་ཤེས་རབ་ཀྱིས་འཁོར་བའི་རྩ་བ་
བདག་ཏུ་འཛིན་པ་བཅད་ནས་ངེས་པར་འབྱུང་བ་ལྷག་མེད་ཀྱི་མྱང་འདས་
ཐོབ་པར་འགྱུར་ཏེ། ས་གའི་ལྷས། རབ་བསྔགས་ནོར་ནི་ཕུན་ཚོགས་
ཤིང༌། །ལྷ་ཡི་ཁང་བཟང་དམ་པར་སྐྱེ། །ཏིང་ངེ་འཛིན་དང་ངེས་འབྱུང་
ཐོབ། །ཚུལ་ཁྲིམས་འདི་ནི་འབྲས་བུ་ཆེ། །ཞེས་དང༌། དགེ་སློང་ལ་རབ་
ཏུ་གཅེས་པའི་མདོ་ལས། ཤིན་ཏུ་ལེགས་པར་ཚུལ་ཁྲིམས་གང་། །བསྡམས་
པའི་མི་དེ་མཛེས་པའི་གཟུགས། །འདུལ་བ་ལ་ནི་ཉེ་བར་གནས། །ཚུལ་
ཁྲིམས་བསླབ་པར་རང་ཡིད་ཆེས། །མི་དེ་ཉི་མ་གཅིག་ལ་ཡང་། །བསོད་
ནམས་ཕུང་པོ་དཔག་ཏུ་མེད་། །གསོག་ཅིང་སངས་རྒྱས་འབྲས་བུ་འགྲུབ། །
ཞེས་དང་། སྨན་གཞི་ལས། དགེ་སློང་དག་ཚུལ་ཁྲིམས་གོམས་པར་བྱས་
67



ལེགས་བཤད་རྒྱ་མཚོར་འཇུག་པའི་གྲུ་གཟིངས།
ནི༑ ༑ཏིང་ངེ་འཛིན་ཡུན་རིང་དུ་གནས་པར་འགྱུར་རོ། །ཏིང་ངེ་འཛིན་
གོམས་པར་བྱས་ན། ཤེས་རབ་ཡུན་རིང་དུ་གནས་པར་འགྱུར་རོ། །
ཤེས་རབ་གོམས་པར་བྱས་ན་འདོད་ཆགས་དང་ཞེ་སྡང་དང་གཏི་མུག་
ལས་སེམས་ཡང་དག་པ་ཁོ་ནར་རྣམ་པས་གྲོལ་བར་འགྱུར་རོ། །ཞེས་
སོ༑༑ གསུམ་པ་ནི། སྐྱབས་གསུམ་འཛིན་སོགས་ཡོན་ཏན་ཕྱི་མ་
མཆོག །སྔ་མ་ཕྱི་མིའི་ཐུན་མོང་ལམ་ཡིན་ཕྱིར། སེམས་བསྐྱེད་སྔགས་ཀྱི་
གདུལ་བྱའང་དེ་དང་མཚུངས། །དེ་ཕྱིར་ཡོན་ཏན་ཀུན་གྱི་གཞི་རྟེན་ཡིན། །
ཞེས་པ་སྟེ། །མྱང་འདས་ལས། གང་སུ་གསུམ་ལ་སྐྱབས་འགྲོ་བ། །དེ་
དག་མྱུར་དུ་སངས་རྒྱས་འགྱུར། །ཞེས་གསུངས་པ་ལྟར་གྱི་སྐྱབས་གསུམ་
འཛིན་པའི་ཕན་ཡོན་དེས་ཡོངས་རྫོགས་དགེ་བསྙེན་དང་། དེས་དགེ་ཚུལ་
དང། དེས་དགེ་སློང་གི་སྡོམ་པའི་ཕན་ཡོན་གྱི་བརྒྱའམ་སྟོང་ལ་སོགས་
པའི་ཚོར་ཡང་མི་འགྲོ་བས་ཕྱི་མ་ཕྱི་མ་མཆོག་ཏུ་གྲུབ་ཅིང་། སྔ་མ་སྔ་མ་
ཕྱི་མ་ཕྱི་མའི་ལམ་སྟེགས་ཡིན་པས་ཐུན་མོང་གི་ལམ་དུ་རིམ་པར་འགྲོ་
བའི་ཕྱིར། སོ་ཐར་གྱི་སྡོམ་པ་དེ་དག་ཀྱང་བྱང་སེམས་དང་སྔགས་སྡོམ་
གྱི་རྟེན་དུའང་འགྲོ་བར་མཚུངས་ཤིང་། རྒྱུ་མཚན་དེའི་ཕྱིར་ན་ངེས་འབྱུང་
གི་ཚུལ་ཁྲིམས་ནི་ཐེག་པ་ཀུན་གྱི་ལུང་རྟོགས་ཀྱི་ཡོན་ཏན་བསྐྱེད་པའི་
གཞི་དང༌།སྐྱེས་པ་གོང་དུ་འཕེལ་བར་བྱེད་པའི་གཞི་རྟེན་དུ་འགྱུར་བ་
1༩ ་
，
i
.
*
： * *,''
s



སྡོམ་གསུམ་དཔག་བསམ་སྙེ་མ།
ཡིན་ཏེ། བཤེས་སྤྲིང་ལས། ཁྲིམས་ནི་རྒྱུ་དང་མི་རྒྱུའི་ས་བཞིན་དུ། །ཡོན་
ཏན་ཀུན་གྱི་གཞི་རྟེན་ལེགས་པར་གསུངས། །ཞེས་སོ། །མདོར་ན་སྔོན་
བསྟན་པ་དར་བའི་དུས་སུ་ལོ་དཔག་ཏུ་མེད་པར་བསླབ་གཞི་ཡོངས་སུ་
རྫོགས་པའི་ཚུལ་ཁྲིམས་རྣམ་པར་དག་པ་བསྲུངས་བ་ལས། ད་ལྟ་བསྟན་
པ་ནུབ་པ་ལ་ཉེ་བ་འདི་ལྟ་བུའི་དུས་སུ་ཉིན་ཞག་གཅིག་གི་བར་དུ་བསླབ་
གཞི་གཅིག་ཙམ་ཞིག་བསྲུངས་པ་ཕན་ཡོན་ཆེ་བར་གསུངས་ཏེ། ཏིང་
འཛིན་རྒྱལ་པོ་ལས། བསྐལ་པ་བྱེ་བ་གངྒའི་བྱེ་སྙེད་དུ། །དང་བའི་སེམས་
ཀྱིས་ཟས་དང་སྐོམ་རྣམས་དང་། །གདུགས་དང་བ་དན་མར་མེའི་འཕྲེང་
བ་ཡིས། །སངས་རྒྱས་བྱེ་བ་ཁྲག་ཁྲིག་རིམ་གྲོ་བྱས། །གང་ཞིག་དམ་ཆོས་
རབ་ཏུ་འཇིག་པ་དང་། །བདེ་གཤེགས་བསྟན་པ་འགག་པར་འགྱུར་བའི་
ཚེ། །ཉིན་མཚན་དུ་ནི་བསླབ་པ་གཅིག་སྤྱོད་པ། །བསོད་ནམས་འདི་ནི་
དེ་བས་ཁྱད་པར་འཕགས། །ཞེས་གསུངས་པའི་ཕྱིར་རོ། །དེ་ལྟར་མཐར་
ཕྱིན་ནས་ལེའུ་སྐབས་བསྡུ་བ་ནི། འདུལ་བ་སོ་ཐར་གྱི་རིམ་པར་ཕྱེ་བ་སྟེ་
གཉིས་པའོ། །ཞེས་པ་སྟེ། བསྟན་བཅོས་འདི་ལ་ལེའུ་ལྔ་ལས་ཉན་ཐོས་
ཀྱི་འདུལ་བ་དང་ཐུན་མོང་པའི་བསྟན་པའི་ཉམས་ལེན་སོ་ཐར་གྱི་རིམ་
པར་ཕྱེ་བ་སྟེ་ལེའུ་གཉིས་པའི་འགྲེལ་པའོ། །འདིར་སྨྲས་པ། །ཚོགས་
མཆོག་འདུས་པའི་གངས་རི་ལ་གནས་ཤིང་། །འཇིགས་མེད་བླང་དོར་
269



ལེགས་བཤད་རྒྱ་མཚོར་འཇུག་པའི་གྲུ་གཟིངས།
སྟོན་པའི་གདོང་ལྔ་ཅན། །ཆོས་འདུལ་སེང་གེའི་སྐུར་སྟོན་སྟོན་པ་ཆེ། །
ལུང་རིགས་རྗེས་འགྲོའི་ལེགས་བཤད་འདིས་མཆོད་དོ། །མཁས་པའི་
ངག་བགྲོས་བདུད་རྩི་དད་བརྩོན་གྱིས། །འཐུངས་ལས་ཤེས་རབ་དབང་
པོ་རབ་རྒྱས་པས། སྐྱེ་བར་ཚུལ་གནས་དམ་ཆོས་ལེགས་བཟུང་སྟེ། །
འགྲོ་ལ་ཅི་དགར་སྟེར་བའི་དཔལ་ཐོབ་ཤོག། །།
། ན་མསྶརྦ་བུདྡྷ་བོདྷི་ས་ཏཱ་༔ སྲས་བཅས་ཕྱོགས་བཅུའི་རྒྱལ་བ་
10



བ་༡་
སྡོམ་གསུམ་དཔག་བསམ་སྙེ་མ།
མ་ལུས་ཀུན། །སྟོང་ཉིད་སྙིང་རྗེ་ཟུང་འཇུག་སེམས་ལས་འཁྲུངས། །དེ་
ཕྱིར་བྱང་ཆུབ་སེམས་དང་དེ་སྟོན་པའི། །ལམ་མཁན་དགེ་བའི་བཤེས་ལ་
ཕྱག་བགྱིའོ། །རྟག་ཆད་མཐར་འཛིན་གཅོང་རོང་མ་འགྲིམས་པར། །ཁུང་
རིགས་དབུ་མའི་འཇུག་ངོགས་བདེ་བ་ལས། །ལེགས་བཤད་ལྷུང་ལྷུང་འབབ་
པ་བདུད་རྩིའི་རྒྱུན། །སྐལ་བཟང་འཆི་བ་མེད་པའི་དགའ་སྟོན་བྱ།།
གཉིས་པ་བྱང་སེམས་ཀྱི་སྡོམ་པ་བཤད་པ་ལ་གསུམ་སྟེ། སྟོན་
པས་ཕ་རོལ་ཏུ་ཕྱིན་པའི་སྡེ་སྣོད་ཇི་ལྟར་གསུངས་ཚུལ་དེ་བསྡུས་ནས་བཤད་
སྒྲུབ་ཀྱིས་ཇི་ལྟར་བཟུང་ཚུལ། དེ་ལྟར་བཟུང་བའི་བརྗོད་བྱ་གཏན་ལ་
དབབ་པའོ།། དང་པོ་ནི། བསྐལ་བཟང་འགྲོ་བའི་འདྲེན་པ་ཐུབ་
ཆེན་དེས། །བྱ་རྒོད་ཕུང་སོགས་ཐེག་ཆེན་རིགས་ཅན་ལ། །ཤིན་ཏུ་རྒྱས་
པའི་སྡེ་སྣོད་དཔག་ལས་གསུངས། །ཞེས་པ་སྟེ། སྟོན་པ་འདི་སྔོན་བསྐལ་
བ་གྲངས་མེད་བསམ་གྱིས་མི་ཁྱབ་པའི་སྔ་རོལ་ཏུ་སངས་རྒྱས་སུ་ཟིན་
ཀྱང་། བསྐལ་བ་བཟང་པོ་འདི་ལ་ཞིང་འདིའི་འགྲོ་བ་རྣམས་སྡུག་བསྔལ་
ལས་འདྲེན་པའི་ཆེད་དུ། སླར་ཡང་མཛད་པ་བཅུ་གཉིས་ཀྱི་སྒོ་ནས་བླ་ན་
མེད་པའི་བྱང་ཆུབ་ཆེན་པོ་ བརྙེས་ པའི་ ཚུལ་ བསྟན་ཏེ། རྒྱུད་ བླ་ མ་
ལས། ཐུགས་ རྗེ་ ཆེན་ པོས་འཇིག་ རྟེན་ མཁྱེན། །འཇིག་ རྟེན་ཀུན་ལ་
གཟིགས་ནས་ནི། །ཆོས་ ཀྱི་ སྐུ་ ལས་ མགཡོས་ པར། །སྤྲུལ་ པའི་ རང་



ལེགས་བཤད་རྒྱ་མཚོར་འཇུག་པའི་གྲུ་གཟིངས།
བཞིན་སྣ་ཚོགས་ ཀྱིས། །སྐྱེ་བ་མངོན་པར་སྐྱེ་བ་དང༌། །དགའ་ལྡན་
གནས་ ནས་ འཕོ་ བ་ དང༌། །ཞེས་ པ་ ནས། ཡོངས་ སུ་ མ་ དག་ ཞིང་
རྣམས་སུ། །སྲིད་པ་ཇི་སྲིད་གནས་པར་སྟོན། །ཞེས་པའི་བར་གསུངས་
པའི་ཕྱིར། །དེ་ལྟར་སངས་རྒྱས་ནས་ཆོས་ཀྱི་འཁོར་ལོ་རིམ་པ་གསུམ་
གདུལ་བྱའི་བློ་ལ་ལྟོས་ཏེ་དུས་རིམ་གྱིས་སམ་གཅིག་ཅར་དུ་སྣང་བར་
མཛད་དེ། མདོ་སྡེ་ཡོན་ཏན་བཀོད་པའི་རྒྱལ་པོ་ལས། ང་ཡིས་ཅི་ཡང་མ་
གསུངས་ པར། །སེམས་ ཅན་ རྣམས་ ལ་ ཁྱབ་ བརྡལ་སྣང༌། །གང་ ཚེ་
རིམ་གྱིས་མངོན་འདོད་པ། །དེ་དག་ཀུན་ལ་དེ་བཞིན་ཏེ། །དུས་གཅིག་
ཉིད་དུ་འཇུག་ཅན་ལ། །ཆོས་ཀྱི་རྣམ་གྲངས་རྫོགས་པར་སྣང་། །ཡིད་
བཞིན་རེ་བ་རྣམ་སྐྱོང་བའི། །གསུང་གི་ཆེ་བ་དེ་ཉིད་དོ། །ཞེས་སོ།།
ཁྱད་པར་ཤིན་ཏུ་རྒྱས་པ་ཆེན་པོ་བྱང་ཆུབ་སེམས་དཔའི་སྡེ་སྣོད་ཇི་ལྟར་
གསུངས་པའི་ཚུལ་ནི། སྟོན་པ་ཐུབ་པ་ཆེན་པོས།འཁོར་སྤྱིར་ཐེག་པ་ཆེན་
པོའི་རིགས་ཅན་དུ་གྱུར་པ། བྱེ་བྲག་འཁོར་རྣམ་པ་བཞི་དང༌། ལྷ་དང་
ཀླུ་དང་ལྷ་མ་ཡིན་དང་དྲི་ཟ་སོགས་ཐུན་མོང་པའི་འཁོར་དང་། ཐུན་མོང་
མ་ཡིན་པའི་འཁོར་ས་ཆེན་པོ་ལ་བཞུགས་པའི་བྱང་ཆུབ་སེམས་དཔའ་
དཔག་ཏུ་མེད་པ་ལ། །གནས་བྱ་རྒོད་ཕུང་པོ་རི་ལྷག་པ་སེམས་ཀྱི་བསླབ་
པ་གཙོ་བོར་སྟོན་པ་ལས་བརྩམས་ཏེ། མདོ་སྡེའི་འདུལ་བ་བྱང་སེམས་
272



སྡོམ་གསུམ་དཔག་བསམ་སྙེ་མ།
ཀྱི་སྡོམ་པའི་མཚམས་རྣམ་པར་གཞག་པ་དང༌། མདོ་སྡེའི་མདོ་སྡེ་ཏིང་
ངེ་འཛིན་ཟབ་ཅིང་རྒྱ་ཆེ་བ་དང་། མདོ་སྡེའི་མངོན་པས་ལམ་དང་གཟུངས་
ཏིང་གི་རབ་དབྱེ་ཇི་སྙེད་པ་རྣམས་སྟོན་པ་བཀའ་བར་པ་མཚན་ཉིད་མེད་
པའི་ཆོས་ཀྱི་རྣམ་གྲངས་དང་། །ཡང་གནས་གཅིག་ཏུ་མ་ངེས་པར་ལྷག་
པ་ཤེས་རབ་ཀྱི་བསླབ་པ་གཙོ་བོར་སྟོན་པ་མངོན་པའི་ནང་ཚན་གྱི་སྡེ་སྣོད་
གསུམ་སྟེ། ཚེགས་ཆུང་ཞིང་ཐབས་སླ་བས་ཉོན་མོངས་པ་འདུལ་བའི་
ཐབས་སྟོན་པ་མངོན་པའི་འདུལ་བ་དང་། དེ་ཁོ་ན་ཉིད་ཟབ་མོའི་དོན་ལ་
འཇུག་པའི་ཚུལ་སྟོན་པ་མངོན་པའི་མདོ་སྡེ་དང་རྒྱ་ཆེ་བ་ཕུང་ཁམས་སྐྱེ་
མཆེད་སོགས་དང་ཁྱད་པར་དེ་བཞིན་གཤེགས་པའི་སྙིང་པོའི་ཁམས་
གཏན་ལ་འབེབས་པ་མངོན་པའི་མངོན་པ་སྟེ། བཀའ་ཐ་མ་ངེས་པ་དོན་
གྱི་རྣམ་གྲངས་སྟོན་པ་ལེགས་པ་རྣམ་པར་ཕྱེ་བའི་ཆོས་འཁོར་ཏེ། དེ་ཡང་
འཁོར་ལོ་གསུམ་གྱི་དང་པོར་ཀུན་རྫོབ་ཀྱི་བདེན་པ་གཙོ་བོར་བསྟན་པས་
དྲང་དོན་ཡིན་པར་ཐམས་ཅད་མཐུན་ལ། བར་ཐ་གཉིས་དྲང་ངེས་གང་
ཡིན་ལ་བཞེད་པ་མི་མཐུན་པ་མང་ཡང་། བར་པ་ངེས་དོན་དང་ཕྱི་མ་དྲང་
དོན་དུ་གསལ་བར་སྟོན་པའི་མདོ་སྡེའི་ལུང་མེད་ཅིང་། ནད་པའི་སྨན་དང་
ཡི་གེ་སློབ་པའི་དཔེའི་དགོངས་དོན་དང་ཡང་འགལ་བས། རང་ལུགས་
ནི་བར་པ་དྲང་ངེས་ཕྱེད་མ་འམ་གནས་སྐབས་པའི་ངེས་དོན་དང་། ཐ་མ་
213



ལེགས་བཤད་རྒྱ་མཚོར་འཇུག་པའི་གྲུ་གཟིངས།
ཉིད་ངེས་དོན་དུ་འདོད་དེ། མདོ་སྡེ་དགོངས་པ་ངེས་འགྲེལ་དང་། མྱང་
འདས་ཆེན་པོ་དང་། སོར་འཕྲེང་གི་མདོ་སོགས་ལས་གསལ་བར་བཤད་
པའི་ཕྱིར། དེ་ལྟར་ཡང་། དགོངས་པ་ངེས་འགྲེལ་དུ། འཁོར་ལོ་བསྐོར་
བ་ དེ་ ཡང་། བླ་ན་མཆིས་པ། སྐབས་མཆིས་པ། དྲང་པའི་དོན། རྩོད་
པའི་གཞིའི་གནས་སུ་གྱུར་པ། །ཞེས་འཁོར་ལོ་དང་པོ་གཉིས་ཀྱི་སྐབས་
སུ་གསུངས་ཤིང་། ཐ་མའི་སྐབས་སུ། ངོ་མཚར་རྨད་དུ་འབྱུང་བའི་ཆོས་
ཀྱི་འཁོར་ལོ་གསུམ་པ་བསྐོར་ཏེ། འཁོར་ལོ་བསྐོར་བ་འདི་ནི། བླ་ན་མ་
མཆིས་པ། སྐབས་མ་མཆིས་པ། ངེས་པའི་དོན་ལགས་ཏེ། རྩོད་པའི་
གཞིའི་གནས་སུ་གྱུར་པ་མ་ལགས་སོ། །ཞེས་དང༌། མྱང་འདས་དང་
གཟུངས་དབང་གིས་ཞུས་མདོར། འོ་མའི་སྨན་གྱི་དཔེ་དང་ནོར་བུ་སྦྱོང་
བའི་དཔེ་སོགས་ཀྱིས་གང་ཟག་བཀྲི་ཚུལ་གྱི་རིམ་པ་དང་སྦྱར་ནས་གསུངས་
པའི་ཕྱིར་རོ།། གཉིས་པ་ནི། འཇམ་དབྱངས་བཀའ་བསྡུས་ཀླུ་སྒྲུབ་
སོགས་ཀྱིས་བཀྲལ། །ཞི་བ་ལྷས་སྤེལ་ཟབ་མོ་ལྟ་བའི་ལུགས། །བྱམས་
བས་བཀའ་བསྡུས་ཐོགས་མེད་སྐུ་མཆེད་བཀྲལ། །ཇོ་བོ་རྗེས་སྤེལ་རྒྱུ་
ཆེན་སྤྱོད་པའི་སྲོལ། །བདྨའི་རིང་ལུགས་ནཱ་ག་རྫུ་ན་མཐུན། །ཞེས་པ་སྟེ།
སྤྱིར་བཀའ་བསྡུ་ལ་ཐུན་མོང་པ་ནི། བཀའ་བསྡུ་རིམ་པ་གསུམ་སྔར་བཤད་
པ་ལྟར་ཡིན་ལ། །ཐེག་ཆེན་ཐུན་མོང་མ་ཡིན་པ་ལྟར་ན། རྟོག་གེ་འབར་
214



སྡོམ་གསུམ་དཔག་བསམ་སྙེ་མ།
བ་ལས། ཐེག་པ་ཆེན་པོ་སངས་རྒྱས་གྱིས་གསུངས་པ་ཡིན་ཏེ། རྩ་བའི་
སྡུད་པ་པོ་ཀུན་ཏུ་བཟང་པོ་དང་། འཇམ་དཔལ་དང་། གསང་པའི་བདག་
པོ་དང་། བྱམས་པ་ལ་སོགས་པ་རྣམས་ཀྱིས་བསྡུས་པའི་ཕྱིར་རོ། །ཞེས་
པ་ལྟར་རྒྱལ་པོའི་ཁབ་ཀྱི་ལྷོ་ཕྱོགས་བི་མ་སཾ་བྷ་བའི་རི་ལ་རྒྱལ་སྲས་འབུམ་
ཕྲག་བཅུ་འདུས་ཏེ། བྱམས་པ་འཇམ་དབྱངས་གསང་བདག་གསུམ་གྱིས་
སྡེ་སྣོད་གསུམ་བསྡུས་པར་བཤད་དོ། །འདིར་ཁྱད་པར་བ་ཤིང་རྟ་ཆེན་
པོའི་སྲོལ་གཉིས་ཀྱི་དབང་དུ་བྱས་ན། ཐེག་པ་ཆེན་པོའི་སྡེ་སྣོད་རྣམས་
ལས། ཟབ་མོ་ལྟ་བའི་ཕྱོགས་རྣམས་རྗེ་བཙུན་འཇམ་དབྱངས་དང༌། རྒྱུ་
ཆེན་སྤྱོད་པའི་ཕྱོགས་རྣམས་རྒྱལ་ཚབ་བྱམས་པ་མགོན་པོས་བཀའ་བསྡུས་
ཏེ༑ དེ་དང་དེས་རྗེས་སུ་བཟུང་པའི་ཐེག་པ་ཆེན་པོའི་སློབ་དཔོན་ནི་མགོན་
པོ་ཀླུ་སྒྲུབ་དང་། འཕགས་པ་ཐོགས་མེད་གཉིས་ཡིན་ཅིང་། དེ་གཉིས་
ཀའང་དབུ་མ་ཆེན་པོ་ངེས་དོན་འཆད་པ་ལ་འཁྲུལ་མེད་ཉིད་དུ་རྒྱལ་བས་
ལུང་བསྟན་པ་ཡིན་ཏེ། ཇི་སྐད་དུ། །དགེ་སློང་དཔལ་ལྡན་ཞེས་གྲགས་
པ༑ ༑དེ་མིང་ཀླུ་ཞེས་བོད་པ་སྟེ། །ཡོད་དང་མེད་པའི་ཕྱོགས་འཇིག་བྱེད། །
ང་ཡི་ཐེག་པ་འཇིག་རྟེན་དུ། །བླ་མེད་ཐེག་པ་རབ་བསྒྲུབས་ནས། །ཞེས་
དང་། ཐོགས་མེད་ཅེས་བྱའི་དགེ་སློང་ནི། །བསྟན་བཅོས་དེ་ཡི་དོན་ལ་
མཁས། །མདོ་སྡེ་དྲང་དོན་ངེས་པའི་དོན། །རྣམ་པ་མང་པོ་རབ་ཏུ་འབྱེད། །
215



ལེགས་བཤད་རྒྱ་མཚོར་འཇུག་པའི་གྲུ་གཟིངས།
ཅེས་གསུངས་སོ། །གང་དག་བྱམས་མགོན་གྱིས་གཞན་སྟོང་གི་སྲོལ་ཕྱེ་
བ་བཞིན་དུ་འཇམ་དབྱངས་ཀྱིས་རང་སྟོང་སྲོལ་འབྱེད་ཀྱི་བསྟན་བཅོས་
མཛད་དོ། །ཞེས་སྨྲ་བ་ནི་མི་འཐད་དེ། དེས་རང་སྟོང་སྟོན་བྱེད་ཀྱི་བསྟན་
བཅོས་མཛད་པ་མི་སྣང་ཞིང་། འཇམ་དཔལ་ཞལ་ལུང་དང་ལྟ་འདོད་
མདོར་བསྟན་ལས་ནི་གཞན་སྟོང་གི་ཚུལ་གསལ་བའི་ཕྱིར་རོ། །དེས་ན་
ཤིང་རྟའི་སྲོལ་འབྱེད་པ་པོ་ནི། བྱམས་མགོན་དང་སློབ་དཔོན་ཀླུ་སྒྲུབ་
གཉིས་ཏེ། དགོངས་འགྲེལ་མཛད་པ་པོ་གཞན་དག་འདི་གཉིས་ཀྱི་བསྟན་
བཅོས་ལ་བརྟེན་ནས་འཇུག་པའི་ཕྱིར། དེ་ཡང་ཀླུ་སྒྲུབ་ཞབས་ཀྱིས་འཁོར་
ལོ་བར་བའི་དགོངས་འགྲེལ་དུ་ཆོས་ཐམས་ཅད་རང་སྟོང་དུ་གཏན་ལ་
འབེབས་བྱེད་དབུ་མ་རིགས་ཚོགས་དང༌། འཁོར་ལོ་ཐ་མའི་དགོངས་
འགྲེལ་གཞན་སྟོང་དུ་གཏན་ལ་འབེབས་བྱེད་བསྟོད་ཚོགས་སོགས་ཀྱིས་
བཀའི་དགོངས་པ་ལེགས་པར་བཀྲལ་ཞིང་། དེ་དང་དེའི་སྲོལ་འཛིན་རིམ་
བཞིན་ངོ་བོ་ཉིད་མེད་པར་སྨྲ་བའི་ཐལ་རང་གི་སློབ་དཔོན་རྣམས་དང་།
འཇིགས་མེད་ཆོས་སྐྱོང་ཞབས་ཡིན་ལ་སེམས་བསྐྱེད་ཀྱི་ཕྱག་བཞེས་ནི་
ཞི་བ་ལྷ་དང་ཛེ་ཏཱ་རི་སོགས་ཀྱིས་རྒྱ་ཆེར་སྤེལ་ལོ། ། ཡང་སྲོལ་འབྱེད་
གཉིས་པ་ནི། རྒྱལ་ཚབ་མི་ཕམ་མགོན་གྱིས་གཞན་སྟོང་དུ་གཏན་
ལ་འབེབས་པའི་བསྟན་བཅོས་བྱམས་ཆོས་སྡེ་ལྔ་མཛད་དེ་འཕགས་
276



སྡོམ་གསུམ་དཔག་བསམ་སྙེ་མ།
པ་ཐོགས་མེད་ལ་བསྟན་པ། སྐུ་མཆེད་གཉིས་ཀྱིས་ལེགས་པར་བཀྲལ་
བའི་སྲོལ་དེ་ཉིད་ཕྱོགས་གླང་ཆོས་གྲགས་དང་ཙནྡྲ་གོ་མི་ལས་སོགས་
པས་གཟུང་ཞིང་། སེམས་བསྐྱེད་ཀྱི་ཕྱག་བཞེས་དེ་བོད་ཡུལ་འདིར་ཇོ་
བོ་ཨ་ཏི་ཤས་སྤེལ་བར་མཛད་དོ། །རིན་ཆེན་འབྱུང་གནས་ཞི་བའི་ཞབས་
ཀྱིས་ནི་ཀླུ་སྒྲུབ་དང་ཐོགས་མེད་རྣམ་གཉིས་གྲུབ་མཐའ་གཅིག་པར་བཀྲལ་
ཏེ༑ དེས་མཛད་པའི་དབུ་མ་རྒྱན་ལས། བྱམས་པ་ཐོགས་མེད་ཀྱིས་
གསུངས་ཤིང་། །ཀླུ་སྒྲུབ་ཀྱང་ནི་བཞེད་པ་ཡི། །ཚད་མ་ལུང་དང་ལྡན་
གྱུར་པའི། །བདེན་པ་གཉིས་པོ་འདིར་བཤད་བྱ། །ཞེས་འབྱུང་ཞིང་། ཞི་
བ་འཚོ་ལ་སོགས་པ་རྣམས་ཀྱང་འདི་དང་དགོངས་པ་ཕྱོགས་མཐུན་པར་
སྣང་ངོ་། །དེ་ལྟར་ལུགས་སྲོལ་གཉིས་ཀྱི་སེམས་བསྐྱེད་ཀྱི་ཆོ་ག་ལ། མཁས་
མཆོག་སྔ་མ་རྣམས་དབུ་སེམས་ཀྱི་ལུགས་སོ་སོར་བཞེད་ཅིང་། དེ་གཉིས་
ལྟ་བ་ཐ་དད་པའི་བྱེ་བྲག་གིས་སྡོམ་པ་ལེན་པའི་སྣོད་ལ་རྒྱ་ཆེ་ཆུང་གི་རྣམ་
གཞག་སོགས་ཁྱད་པར་དུ་མ་ཡོད་པར་གསུངས་ཏེ། རབ་དབྱེ་ལས།
ཐེག་པ་ཆེན་པོའི་སེམས་བསྐྱེད་ལ། །དབུ་མ་སེམས་ཙམ་རྣམ་པ་གཉིས། །
དེ་གཉིས་ལྟ་བ་ཐ་དད་པས། །ཆོ་ག་ཡང་ནི་ཐ་དད་ཡིན། །ཞེས་གསུངས་
པའི་ཕྱིར། དེ་ལྟར་ན་འདིར་ཐོགས་མེད་སྐུ་མཆེད་དབུ་མ་པར་བཤད་ནས།
དེའི་ཕྱག་ལེན་བྱང་སར་གསུངས་པའི་སེམས་བསྐྱེད་ཀྱི་ཆོ་ག་སེམས་ཙམ་
277



-
ལེགས་བཤད་རྒྱུ་མཚོར་འཇུག་པའི་གྲུ་གཟིངས།
པའི་ལུགས་སུ་བརྗོད་པ་མི་འགལ་ལམ་སྙམ་ན། དབུ་མ་པའི་གང་ཟག་
གིས་གྲུབ་མཐའ་འོག་མའི་ཆོགས་གདུལ་བྱ་རྗེས་སུ་འཛིན་པའི་ཕྱག་བཞེས་
མཛད་པ་ལ་འགལ་བ་མེད་དེ། ཅིའི་ཕྱིར་ན། ཐེག་ཆེན་གྱི་གང་ཟག་གིས་
ཉན་ཐོས་དང་ཐུན་མོང་པའི་ཆོ་གས་དགེ་སློང་གི་སྡོམ་པ་འབོགས་པ་
དང༌། གསང་སྔགས་བླ་མེད་ཀྱི་རྣལ་འབྱོར་པས་བྱ་སྤྱོད་ཀྱི་ཆོ་གའི་སྒོ་
ནས་གཞན་རྗེས་སུ་འཛིན་པ་ཡོད་པའི་ཕྱིར་དང་། གཞན་དུ་ན་སྟོན་པ་
དང་རྒྱལ་ཚབས་བྱམས་མགོན་ཀྱང་སེམས་ཙམ་པར་ཐལ་བ་བཟློག་ཏུ་
མེད་དོ། །འོན་ཀྱང་འདིར་ནི་དེ་འདྲའི་འགལ་སྤོང་སྨྲ་མི་དགོས་ཏེ། གཞུང་
འདིར་སྲོལ་གཉིས་ཀྱི་སེམས་བསྐྱེད་ལ་དབུ་སེམས་ཀྱི་ཐ་སྙད་མ་མཛད་
པའི་རྒྱུ་མཚན་གྱིས་སོ། །དེ་ཡང་སྤྱིར་གསང་སྔགས་ཀྱི་རྒྱུད་སྡེ་རྣམས་
ལས་གསུངས་པའི་བྱང་སྡོམ་ཐོབ་ཚུལ་དང་། དེའི་བསླབ་བྱའི་རྐང་གྲངས་
ཀྱང་ཕལ་ཆེར་ཀླུ་སྒྲུབ་ཀྱི་ལུགས་དང་མཐུན་པར་འབྱུང་བའི་གནད་ཀྱིས་
རང་ཅག་སློབ་དཔོན་ཆེན་པོ་པདྨ་སཾ་བྷ་ཝའི་རྗེས་སུ་འཇུག་པ་སྔ་འགྱུར་
གྱི་རིང་ལུགས་པ་རྣམས་ཀྱི་སེམས་བསྐྱེད་ཀྱི་ཆོ་གའི་ཕྱག་བཞེས་ཀྱང་ནཱ་
གཱ་རྫུ་ན་དང་མཐུན་པར་སྣང་མོད། འོན་ཀྱང་ལྟ་བ་ནི་དེར་མ་ངེས་ཏེ། ཀླུ་
སྒྲུབ་ཀྱི་བསྟོད་ཚོགས་དང་མི་འགལ་ཡང་གཙོ་བོར་ཐོགས་མེད་སྐུ་མཆེད་
ཀྱིས་ཇི་ལྟར་བཀྲལ་བ་དང་མཐུན་ཏེ། རྣམ་གྲངས་མ་ཡིན་པའི་དོན་དམ་
s



སྡོམ་གསུམ་དཔག་བསམ་སྙེ་མ།
མེད་དགག་ལ་མི་བྱེད་པར་མ་ཡིན་དགག་གི་སྟོང་ཉིད་ལ་བྱེད་པའི་ཕྱིར་
དང༌། འཁོར་ལོ་ཐ་མ་ངེས་དོན་དུ་བཞེད་པའི་ཕྱིར་རོ། །འདིར་རང་གི་
སྐལ་པས་ཇི་ལྟར་ཐོབ་བའི་སེམས་བསྐྱེད་ཀྱི་སྡོམ་རྒྱུན་ཀུན་མཁྱེན་ཆེན་
པོ་ལས་བརྒྱུད་པ་ལ་གསུམ་སྟེ། དང་པོ་སྟོན་པ་སངས་རྒྱས། རྒྱལ་སྲས་
འཇམ་དཔལ། མགོན་པོ་ཀླུ་སྒྲུབ། ཟླ་བ་གྲགས་པ། རིག་པའི་ཁུ་བྱུག །
ཀུ་སཱ་ལི་ཆེ་ཆུང་། བལ་ཡུལ་གྱི་ཤྲཱི་བི་ཧྭ་རར་བཞུགས་པའི་ཇོ་བོ་ཐང་པ་
ཛ་སྟེ་མཚན་དངོས་ཛྙཱ་ན་ཨཱ་ཀ་ར། བྱང་སེམས་ཟླ་རྒྱལ།གྲོ་ལུང་པ། སྤྱི་
བོ་ལྷས་པ། རྨ་ཤཱཀྱ་སེང་གེ །འཆིམས་ནམ་མཁའ་གྲགས། སྨོན་ལམ་
ཚུལ་ཁྲིམས། བྱང་ཆུབ་གྲུབ། གཞོན་ནུ་རྡོ་རྗེ་དེས་ཀུན་མཁྱེན་དྲི་མེད་
འོད་ཟེར་ལའོ། །འདིར་ཇོ་བོ་ཐང་བ་ཛ་ལ་ཡིག་སྐྱོན་གྱིས། ཇོ་བོ་རྗེ།
བལ་པོ་ཐང་པ་ཛ། ཨ་བྷ་ཡཱ་ཀ་ར་ཞེས་བླ་མ་གསུམ་དུ་འཁྲུལ་པ་དང་། །
འཆིམས་ཀྱི་ཡིག་རྙིང་ལས། གྲོ་ལུང་བའི་ཚབ་ཏུ་དགེ་བཤེས་རྗེ་ལུང་པ། །
ཞེས་དང༌། དེ་དང་སྤྱི་བོ་ལྷས་བའི་བར་དུ་དགེ་བཤེས་གྲགས་པ་ཞེས་
སྣང་བས་དཔྱད་པར་བྱ་ཞིང་། འགའ་ཞིག་ཟླ་གྲགས་ཀྱི་ཀླུ་སྒྲུབ་ཀྱི་ཞབས་
མ་ཟིན་གསུང་ཡང་ཐེག་ཆེན་གྱི་སྐབས་འདིར་ཡེ་ཤེས་ཀྱི་སྐུས་རྗེས་སུ་
བཟུང་བའང་མི་འགལ་བར་མ་ཟད། ཇོ་བོའི་བདེན་གཉིས་ལས། ཀླུ་སྒྲུབ་
སློབ་མ་ཟླ་གྲགས་ཡིན། །དེ་ལས་བརྒྱུད་པའི་མན་ངག་གིས། །ཆོས་ཉིད་
༡༠



ལེགས་བཤད་རྒྱ་མཚོར་འཇུག་པའི་གྲུ་གཟིངས།
བདེན་པ་རྟོགས་པར་འགྱུར། །ཞེས་པས་ཟིན་པ་འཐད་དོ།། གཉིས་
པ་ཐུབ་དབང་། རྒྱལ་ཚབ་བྱམས་པ། །འཕགས་པ་ཐོགས་མེད། མཁས་
མཆོག་དབྱིག་གཉེན། འཕགས་ པ་ རྣམ་ གྲོལ་ སྡེ། བཙུན་ པ་ གྲོལ་སྡེ།
མཆོག་གི་སྡེ། དུལ་བའི་སྡེ། རྣམ་པར་སྣང་མཛད། སེང་གེ་བཟང་པོ།
སངས་རྒྱས་ཡེ་ཤེས་ཞབས། ཡོན་ཏན་བཤེས་གཉེན། རིན་ཆེན་རི་བོ།
ཟླ་བ་བཟང་པོ། འབུམ་ཕྲག་གསུམ་པ། རྔོག་ལོ་ཆེན་པོ། འབྲེ་ཤེས་རབ་
འབར། ཨར་བྱང་ཆུབ་ཡེ་ཤེས། ཁུ་གཞོན་བརྩོན། དཀར་ཆུང་རིང་མོ་བ།
ཞང་གཡེ་བ། གཉལ་ཞིག །རྒྱུ་འཆིང་རུ་བ། ཆུ་མིག་པ་སེང་གེ་དཔལ།
ལྷོ་བྲག་པ། དེས་བཙན་དགོན་པ་བ་དང་དབེན་དགེ་བ། གཉིས་ཀས་བླ་
བྲང་བ་དང་ཆོས་གྲགས་གཉིས་པ། དེ་གཉིས་ཀ་ལ་ཀུན་མཁྱེན་ཆེན་པོས་
གསན་ནོ།། གསུམ་པ་འཇམ་དཔལ། ཀླུ་སྒྲུབ། ཞི་བ་ལྷའམ། ཉེ་
བརྒྱུད་འཇམ་དཔལ་ནས་ཞི་བ་ལྷ། ཨེ་ལ་དྷ་རི། མ་ཧཱ་ཤྲཱི་རཏཱ། བྷ་བ་
བཛྲ། གསེར་གླིང་པ། ཇོ་བོ་དཱི་པཾ་ཀཱ་ར། སུ་མ་ཏི། རྔོག་ལོ། ཞང་ཚེ་
སྤོང་། ཕྱུ་པ་ཆོས་སེང་། དན་བག་པ་སྨྲ་སེང་། དར་མ་བཀྲ་ཤིས། ཤེས་
རབ་བློ་གྲོས། ཤེས་རབ་དབང་ཕྱུག །སངས་རྒྱས་བརྩོན་འགྲུས། དབེན་
དགེ་བ་ཤཱཀ་སེང་། བླ་བྲང་པ་ཆོས་དཔལ་རྒྱལ་མཚན། དེས་ཀུན་མཁྱེན་
ཆེན་པོའོ། །དེ་ལྟར་བརྒྱུད་ཚུལ་གསུམ་ཀ་ཀུན་མཁྱེན་ཆོས་རྗེ་ནས། ཁྱབ་
10



སྡོམ་གསུམ་དཔག་བསམ་སྙེ་མ།་་
བརྡལ་ལྷུན་གྲུབ། གྲགས་པ་འོད་ཟེར། སངས་རྒྱས་དབོན་པོ། ཟླ་བ་
གྲགས་པ། ཀུན་བཟང་རྡོ་རྗེ། ཀུན་དགའ་རྒྱལ་མཚན་དཔལ་བཟང་།
སྣ་ཚོགས་རང་གྲོལ། བསྟན་འཛིན་གྲགས་པ། མདོ་སྔགས་བསྟན་འཛིན།
རིག་འཛིན་འཕྲིན་ལས་ལྷུན་གྲུབ། བཀའ་དྲིན་མཉམ་མེད་གཏེར་ཆེན་
ཆོས་ཀྱི་རྒྱལ་པོ་འགྱུར་མེད་རྡོ་རྗེ། དེ་ལ་བདག་གིས་སྲོལ་གཉིས་ཀྱི་སེམས་
བསྐྱེད་ལན་མང་དུ་ནོད་ཅིང་། བརྒྱུད་པ་དེ་དང་མཐུན་པའི་མན་ངག་
གཞུང་བཤད་དང་བཅས་པ་ཡོངས་རྫོགས་དང་། བརྒྱུད་པ་གཞན་ལས་
བྱུང་བའི་བློ་སྦྱོང་གི་གདམས་པ་སོགས་ཀྱང་ལེགས་པར་ཐོབ་པོ། །སེམས་
བསྐྱེད་ཀྱི་བརྒྱུད་པའི་ཁྱད་པར་གཞན་ཡང་སྣ་ཚོགས་རང་གྲོལ་གྱིས་ཀླུ་
སྒྲུབ་ལུགས་ཛེ་ཏཱ་རི་ནས་ས་ལུགས་ལ་བརྒྱུད་པ་དང་། ཨཱརྱ་དེ་བ་ནས་
པཎ་ཆེན་ནགས་རིན་ལ་བརྒྱུད་པ། ཐོགས་མེད་ལུགས་ཇོ་བོ་རྗེ་ནས་བརྒྱུད་
པ་རྣམས་ཤ་མེ་དཔལ་འབྱོར་བཟང་པོ་ལས་གསན་པ་དང༌། ཡང་རྗེ་བླ་
མས་སྲོལ་གཉིས་ཇོ་བོ་ཨ་ཏི་ཤའི་ལུགས་ཤར་བ་ནས་དུས་མཁྱེན་ལ་
བརྒྱུད་པ་ཡབ་རྗེ་དང་། རྒྱ་ལྕགས་རི་པ་ནས་དྭགས་པོ་ཟླ་འོད་གཞོན་ནུ་
ལ་བརྒྱུད་པ་བཟང་པོའི་མཚན་ཅན་ལ་དང་། ཐོགས་མེད་ལུགས་ཤ་ར་
བ་ནས་སྣར་ཐང་པ་ལ་བརྒྱུད་པ་རིག་འཛིན་ཆེན་པོ་པདྨ་འཕྲིན་ལས་ལ་
གསན་པ་རྣམས་སོ། །གཞན་ཡང་བདག་གིས་ཛེ་ཏཱ་རི་ནས་བརྒྱུད་པ་ས་
2s



ལེགས་བཤད་རྒྱ་མཚོར་འཇུག་པའི་གྲུ་གཟིངས།
པཎ་གྱི་སེམས་བསྐྱེད་ཆེན་མོ་དང་ཤངས་ལུགས་དབང་གི་སྔོན་འགྲོའི་
ཡི་གེ་ལས་ཆོས་སྐྱོང་རྒྱལ་མཚན་ལ་ཞུས་ཤིང་། ཇོ་བོ་ཨ་ཏི་ཤའི་སྐྱེས་བུ་
གསུམ་གྱི་ལམ་རིམ་ལྟར་སེམས་བསྐྱེད་གདམས་ངག་དང་བཅས་པ་རྗེ་
ཐམས་ཅད་མཁྱེན་པ་ལྔ་པ་ཆེན་པོ་ལས་བརྒྱུད་དེ་བླ་མ་དམ་པའི་སྐུ་གསུང་
ཐུགས་ཀྱི་སྲས་མཆོག་པདྨ་འགྱུར་མེད་རྒྱ་མཚོ་ལས་ཐོབ་པ་ཡིན་ནོ། །
ཞར་བྱུང་ཕར་ཕྱིན་གྱི་བཤད་པའི་བརྒྱུད་པ་ནི། བྱམས་པ་ནས་ལྷོ་བྲག་
པའི་བར་སྔར་ལྟར་ལས། དེ་ནས་བསོད་ནམས་མགོན། བུ་སྟོན་རིན་
ཆེན་གྲུབ། རིན་ཆེན་རྣམ་རྒྱལ། གཡག་རོང་རྣམ་གཉིས། དམར་ཁམས་
པ༑ ཀུན་མཁྱེན་སངས་རྒྱས་འཕེལ། འཇམ་དབྱངས་ཀུན་དགའ་ཆོས་
བཟང་། དེ་ལས་གཞུང་བརྒྱ་པ་ནས་སངས་རྒྱས་ཡར་འཕེལ་གྱི་བར་སྟོད་
བརྒྱུད་དང༌། ནོར་བུ་ཕུན་ཚོགས་ནས་བཀྲ་ཤིས་རྒྱལ་མཚན་བར་སྨད་
བརྒྱུད་དེ། དེ་གཉིས་ལ་ལུང་རིགས་སྨྲ་བའི་བཤེས་གཉེན་སངས་རྒྱས་
ཆོས་དར་གྱིས་གསན། དེ་ལ་བདག་གིས་ཐོབ་བོ། །སྔ་འགྱུར་གྱི་བརྒྱུད་
ལུགས་ལྟར་ན། །ཛི་ན་མི་ཏྲ་ལ་ཀ་ཅོག་ཞང་གསུམ་གྱིས་གསན། དེས་
ནས་སྦས་རྒྱལ་བ་ཡེ་ཤེས། གྲུམ་རྒྱལ་བའི་ཡེ་ཤེས། གྲུམ་མཆོག་གི་ཡེ་
་ ཤེས། གྲུམ་གྱི་མཁན་བུ་སེ་བཙུན་དབང་ཕྱུག་གཞོན་ནུ། དེ་ལ་འབྲེ་ཤེས་
རབ་འབར་གྱིས་གསན་པ་སྟེ། དེབ་སྔོན་ལས། ཁོང་གི་བཤད་པ་དེ་ནི་
2



སྡོམ་གསུམ་དཔག་བསམ་སྙེ་མ།
བསྟན་པ་སྔ་དར་གྱི་ཕརོལ་ཏུ་ཕྱིན་པའི་བཤད་རྒྱུན་ཁམས་སུ་འཕོས་པ་
ལས་བྱུང་བ་ཡིན་ནོ། །ཞེས་གསུངས་ཤིང་། འབྲེ་ཆེན་པོས་ཕྱིས་རྔོག་ལོ་
ལའང་མཁས་ཉན་མཛད་པས་དེ་མན་ཆད་བརྒྱུད་པ་གཅིག་ཏུ་འདྲེས་པ་
ཡིན་ནོ། །གཞན་ཡང་གུང་ཐང་པཎ་ཆེན་ལ་དབུ་མའི་བཤད་པ་གཞི་ལམ་
འབྲས་གསུམ་གྱི་སྟོང་ཐུན་ཙམ་ཞིག་དང་། གྲུབ་པ་རྡོ་རྗེ་ལ་བཀའ་བར་
ཐའི་མདོ་ཡི་ལུང་མང་པོ་དང་། བྱམས་ཆོས་ལྔ། སྤྱོད་འཇུག །རིག་འཛིན་
མཆོག་གི་སྤྲུལ་པའི་སྐུ་པདྨ་ཕྲིན་ལས་ལ་བཤེས་སྤྲིང་། སངས་རྒྱས་ཆོས་
དར་ལ་དབུ་མ་རྩ་འཇུག་བཞི་གསུམ། འགྲེལ་ཆུང་དོན་གསལ། ཐུབ་པ་
དགོངས་གསལ། ལུང་རིགས་རྒྱ་མཚོ། ཀུན་དགའ་དར་རྒྱས་ལ་དབུ་མའི་
བསྟོད་ཚོགས་སྐོར། སྡོམ་པ་ཉི་ཤུ་པ། ལམ་སྒྲོན་སོགས་ཇོ་བོའི་ཆོས་ཆུང་
རྣམས་ཀྱང་ལེགས་པར་ཐོས་སོ། །
གསུམ་པ་དེ་ལྟར་བཟུང་བའི་བརྗོད་
བྱ་གཏན་ལ་དབབ་པ་ལ་བདུན་ཏེ། ཐོབ་བྱའི་ངོ་བོ། དེའི་དབྱེ་བ། །མ་
ཐོབ་པ་ཐོབ་པར་བྱེད་པ། ཐོབ་པ་མི་ཉམས་པར་བསྲུང་བ། སྐྱེ་བའི་རྟེན།
ཉམས་ པ་ གསོ་ཚུལ། བསྲུངས་བའི་ཕན་ཡོན་ནོ། །དང་པོ་ནི། ངོ་བོ་
བྱམས་དང་སྙིང་རྗེས་རྒྱུད་བརླན་ཅིང་། གཞན་གྱི་དོན་དུ་བྱང་ཆུབ་ཐོབ་
འདོད་པས། །སྒོ་གསུམ་ཉེས་པ་སྤོང་བའི་སེམས་པའོ། །ཞེས་པ་སྟེ། དེ་
283



ལེགས་བཤད་རྒྱ་མཚོར་འཇུག་པའི་གྲུ་གཟིངས།
ལ་སེམས་བསྐྱེད་སྤྱིའི་མཚན་ཉིད་ནི། གཞན་དོན་དུ་རྫོགས་བྱང་གི་སྒྲུབ་
པ་ཁྱད་པར་ཅན་གྱི་མཁྱེན་པའོ། །འདི་ལ་ཆེད་དུ་བྱ་བ་གཞན་དོན་ཡིན་
པར་འདྲ་ཡང་། དམིགས་ཡུལ་རྫོགས་བྱང་ལ་ཆོས་ཉིད་དང་ཆོས་ཅན་གྱི་
ཁྱད་པར་ལས། དོན་དམ་དང་ཀུན་རྫོབ་ཀྱི་སེམས་བསྐྱེད་གཉིས་སོ། །
འོ་ན་སངས་རྒྱས་པའི་སྒྲིབ་པ་དག་པའི་སེམས་བསྐྱེད་ལ་མ་ཁྱབ་པོ་ཞེ་ན།
རྫོགས་བྱང་གི་སྒྲུབ་བ་ཁྱད་པར་བ་དེ་བསྒྲུབ་བྱ་ལ་སྒྲུབ་པར་བཏགས་པའི་
ཕྱིར་སྐྱོན་མེད་དོ། །ཁྱད་པར་བརྡ་ལས་བྱུང་བའི་སེམས་བསྐྱེད་ཀྱི་མཚན་
ཉིད་ནི། གཞན་དོན་དུ་རྫོགས་བྱང་ལ་དམིགས་པའི་སྒྲུབ་པ་ཁྱད་པར་ཅན་
གང་ཞིག །དེའི་མི་མཐུན་ཕྱོགས་སྒོ་གསུམ་གྱི་ཉེས་པ་སྤོང་བའི་སེམས་
པ་རྒྱུན་ཆགས་པ་སྟེ། མངོན་རྟོགས་རྒྱན་ལས། སེམས་བསྐྱེད་པ་ནི་གཞན་
དོན་ཕྱིར་། ཡང་དག་རྫོགས་པའི་བྱང་ཆུབ་འདོད། །ཅེས་སོ། །དེ་ལ་
གཞན་དོན་གྱི་སེམས་ནི། ཚད་མེད་པའི་སེམས་ཅན་ཐམས་ཅད་མས་བུ་
གཅིག་པ་ལྟར་ཡིད་དུ་འོང་བར་མཐོང་བའི་བྱམས་པས་དྲངས་ཏེ། དེ་
ཐམས་ཅད་སྡུག་བསྔལ་སྣ་ཚོགས་ཀྱིས་གཟིར་བ་ལ་མི་བཟོད་པའི་སྙིང་
རྗེ་ཤུགས་དྲག་པོས་རྒྱུད་བརླན་པ་ལས་གཞན་གྱི་སྡུག་བསྔལ་བསལ་
འདོད་ཀྱི་བློ་སྐྱེ་པའི་ཕྱིར། སྙིང་རྗེས་སེམས་ཅན་ལ་དམིགས་པ་ཡིན་ལ།
དེ་ལས་གཞན་གྱི་དོན་དུ་བླ་ན་མེད་པའི་བྱང་ཆུབ་ཐོབ་པར་འདོད་པའི་
14



སྡོམ་གསུམ་དཔག་བསམ་སྙེ་མ།
འདོད་པ་དང་མཚུངས་ལྡན་གྱི་སེམས་ཁྱད་པར་ཅན་སྐྱེ་བའི་ཕྱིར། ཤེས་
རབ་ཀྱིས་རྫོགས་བྱང་ལ་དམིགས་པའོ། །དེ་ལྟར་ཐབས་ཤེས་ཟུང་དུ་
འཇུག་པའི་སེམས་སྨོན་འཇུག་གིས་བསྡུས་པ་ཕྱིན་དྲུག་གི་ངོ་བོར་གྱུར་
པའི་སྒྲུབ་པ་ཁྱད་པར་བ་སྟེ། དེའི་མི་མཐུན་ཕྱོགས་ནི་གཞན་ལ་ཕན་པའི་
གེགས་དང་རང་གི་རྫོགས་བྱངཐོབ་པ་ལ་བར་ཆད་དུ་གྱུར་པ་ཉིད་ཡིན་
པས་ན། སྒོ་གསུམ་གྱི་ཉེས་པ་མ་ལུས་པ་སྤོང་བའི་སེམས་པ་ནི་བྱང་སྡོམ་
གྱི་ངོ་བོའོ། །དེ་ལྟར་ཡང་སྤྱོད་འཇུག་ལས། སྤོང་བའི་སེམས་ནི་ཐོབ་པ་
ལས། །ཚུལ་ ཁྲིམས་ ཕ་ རོལ་ ཕྱིན་ པར་བཤད། །ཅེས་ སོ། །དེ་ལའང་
འཕགས་སེང་གཉིས་ལྟར་ན་གཞན་དོན་དུ་རྫོགས་བྱང་ལ་དམིགས་པ་ནི་
གཙོ་སེམས་དང་། དེ་ཡང་ཡིད་ཤེས་ཉིད་བཟུང་གི་གཞན་ནི་མ་ཡིན་ཏེ།
གཞན་ དོན་ དང༌ བྱང་ ཆུབ་ ལ་ དམིགས་ མི་ ནུས་ པའི་ ཕྱིར་ སྙམ་ དུ་
དགོངས་སོ། །ཐོགས་མེད་སྐུ་མཆེད་གཉིས་ཀ་སེམས་བྱུང་དུ་བཞེད་དེ།
བྱང་སར་། བྱང་ཆུབ་སེམས་དཔའི་སྨོན་ལམ་གྱི་མཆོག་ནི་སེམས་བསྐྱེད་
པ་སྟེ། །ཞེས་དང༌། རྒྱན་ལས། དོན་གཉིས་ ལྡན་པའི་སེམས་བྱུང་བ།
ཞེས་པའི་འགྲེལ་བར་དབྱིག་གཉེན་ཞབས་ཀྱིས། དོན་གཉིས་ལ་དམིགས་
པའི་སེམས་པ་ནི་སེམས་བསྐྱེད་པའོ། །ཞེས་གསུངས་ པའི་ཕྱིར། དེས་
ན་འདིར་སེམས་རང་གིས་བསྐྱེད་པར་བྱ་བས་ན་སེམས་བསྐྱེད་ཅེས་པ་
285
ts



ལེགས་བཤད་རྒྱ་མཚོར་འཇུག་པའི་གྲུ་གཟིངས།
བྱ་བ་ལ་བཤད་ན་གཙོ་སེམས་དང་། སེམས་བསྐྱེད་པར་བྱེད་པས་ན་
སེམས་བསྐྱེད་ཅེས་བྱེད་པ་ལ་བཤད་ན་སེམས་བྱུང་ཡིན་པས། གཉིས་
ཀ་ལ་སེམས་བསྐྱེད་ཀྱི་སྒྲ་བཤད་དུ་ཡོད་ཅེས་རོང་སྟོན་ཆེན་པོས་གསུངས་
ཤིང༌། ཀུན་མཁྱེན་ཆེན་པོ་ནི། སེམས་ནི་དོན་གྱི་ངོ་བོ་རིག་པ་ཡིན་ལ།
སེམས་བྱུང་དེའི་ཁྱད་པར་ལ་དཔྱོད་པས་ན། འདིར་ངོ་བོ་བསྐྱེད་པས་
ཁྱད་པར་ཞར་ལ་བསྐྱེད་པར་འགྱུར་ཏེ། འདུན་པ་སེམས་བསྐྱེད་ལ་སོགས་
པ་ཞར་ལ་ཐོབ་པ་བཞིན་ནོ། ཞེས་གསུང་ངོ་།།
གཉིས་པ་དབྱེ་བ་ལ་བསྟན་བཤད་བསྡུ་གསུམ་ལས། དང་
པོ་མདོར་བསྟན་ནི། དབྱེ་བ་ཀླུ་སྒྲུབ་ཐོགས་མེད་སྲོལ་གཉིས་གྲགས། །
རེ་རེ་གཅིག་ནས་དྲུག་བར་གཉིས་གཉིས་ཏེ། །ཞེས་པས་སྲོལ་གཉིས་རེ་
རེ་ལའང་གཅིག་ནས་དྲུག་ཚན་གྱི་བར་དང༌། དེ་ཡང་དབྱེ་གཞི་ལ་ལྟོས་
ནས་སམ་སྨོན་འཇུག་གི་དབྱེ་བས་གཉིས་གཉིས་སོ།། གཉིས་པ་རྒྱས་
བཤད་ལ། གཅིག་ནས་དྲུག་ཚན་བར་གྱི་དང་། ས་མཚམས་ཀྱི་དབྱེ་བའོ། །
དང་པོ་ནི། དང་པོ་སྟོང་ཉིད་སྙིང་རྗེའི་སྙིང་པོ་ཅན། ཚོགས་གཉིས་བསླབ་
པ་ཀུན་རྫོབ་དོན་དམ་གཉིས། །ཚུལ་ཁྲིམས་ཏིང་འཛིན་ཤེས་རབ་བསླབ་
གསུམ་དང་། །ཚོགས་སྦྱོར་མོས་པས་སྤྱོད་པའི་སེམས་བསྐྱེད་དང་། །མ་
དག་ས་བདུན་ལྷག་བསམ་དག་པ་དང་། །དག་པ་ས་གསུམ་རྣམ་པར་སྨིན་
286



སྡོམ་གསུམ་དཔག་བསམ་སྙེ་མ།
པ་དང༌། །ཐུགས་རྗེ་ཆེན་པོ་སྒྲིབ་ཀུན་སྤངས་པ་ནི། །སངས་རྒྱས་ས་ཡི་
སེམས་བསྐྱེད་དག་དང་བཞི། །ལྔ་ནི་ལམ་ལྔ་དྲུག་ནི་ཕར་ཕྱིན་དྲུག །ཅེས་
པ་ལྟར་ཚན་པ་དྲུག་ལས། དང་པོ་གཅིག་ཚན་ནི། སྟོང་ཉིད་རྟོགས་པའི་
ཤེས་རབ་གྱིས་དེ་མ་རྟོགས་པ་ལ་སྙིང་རྗེས་དྲངས་བའི་བྱང་ཆུབ་ཀྱི་སེམས་
སྐྱེས་པ་ལ་ལྟོས་ནས་སྟོང་ཉིད་སྙིང་རྗེའི་སྙིང་པོ་ཅན་གྱི་སེམས་བསྐྱེད་ཅེས་
བྱའོ།། གཉིས་ཚན་ནི། བསོད་ནམས་དང་ཡེ་ཤེས་ཀྱི་ཚོགས་ཀྱི་
བསླབ་པ་ལ་ལྟོས་ནས་གཉིས་སམ། རགས་པ་བརྡའ་ལས་བྱུང་བ་དང་
ཕྲ་བ་ཆོས་ཉིད་ཀྱིས་ཐོབ་པའི་ཁྱད་པར་ལས་ཀུན་རྫོབ་དང་དོན་དམ་གྱི་
སེམས་བསྐྱེད་གཉིས་ཏེ། མྱང་འདས་ལས། ཀུན་རྫོབ་དོན་དམ་དབྱེ་བ་
ཡིས། །བྱང་ཆུབ་སེམས་དེ་རྣམ་པ་གཉིས། །ཞེས་སོ།། གསུམ་ཚན་
ནི། དག་པར་བྱེད་པ་ཚུལ་ཁྲིམས། གནས་པར་བྱེད་པ་ཏིང་འཛིན། གྲོལ་
བར་བྱེད་པ་ཤེས་རབ་ཀྱི་བསླབས་པ་གསུམ་ལ་ལྟོས་ནས་སེམས་བསྐྱེད་
གསུམ་དང་། གཞན་ཡང་སྡོམ་སྡུད་དོན་བྱེད་ཀྱི་ཚུལ་ཁྲིམས་གསུམ་ལ་
ལྟོས་ནས་ཀྱང་གསུམ་དུ་དབྱེར་ཡོད་དོ། བཞི་ཚན་ནི། ཚོགས་སྦྱོར་
དང༌། མ་དག་ས་བདུན་དང༌། དག་པ་ས་གསུམ་དང༌། སངས་རྒྱས་
ཀྱི་ས་རྣམས་ནི་རིམ་པར་མོས་པས་སྤྱོད་པའི་སེམས་བསྐྱེད་སོགས་བཞི་
ཡོད་དེ། མདོ་སྡེ་རྒྱན་ལས། སེམས་བསྐྱེད་དེ་ནི་ས་རྣམས་ལ། །མོས་
287



ལེགས་བཤད་རྒྱ་མཚོར་འཇུག་པའི་གྲུ་གཟིངས།
དང་ལྷག་བསམ་དག་པ་དང༌། །རྣམ་པར་སྨིན་པ་གཞན་དུ་འདོད། །དེ་
བཞིན་སྒྲིབ་པ་སྤངས་པའོ། །ཞེས་སོ།། ལྔ་ཚན་ནི། ཚོགས་སྦྱོར་
མཐོང་སྒོམ་མི་སློབ་པའི་ལམ་དང་ལྔའི་སེམས་བསྐྱེད་པ་ལྔ་སྟེ། ཉི་ཁྲི་
ལས། ལས་དང་པོ་པའི་སེམས་བསྐྱེད་པ་དང་། ཡོངས་སུ་སྤྱོང་བ་བྱས་
པའི་སེམས་བསྐྱེད་པ་དང༌། ཆོས་མཐོང་བའི་སེམས་བསྐྱེད་པ་དང༌། རྣམ་
པར་གྲོལ་བའི་སེམས་བསྐྱེད་པ་དང་། བསམ་གྱིས་མི་ཁྱབ་པའི་སེམས་
བསྐྱེད་པ་སྟེ། །ཞེས་སོ།། དྲུག་ཚན་ནི། ཕ་རོལ་ཏུ་ཕྱིན་པ་དྲུག་ལ་
ལྟོས་ནས་སེམས་བསྐྱེད་པ་དྲུག་སྟེ། དེ་ལས། ཕ་རོལ་ཏུ་ཕྱིན་པ་དྲུག་
དང་ལྡན་པའི་སེམས་བསྐྱེད་དྲུག་པོ་གང་དང་ལྡན་པས། །ཞེས་སོ། །
གཉིས་པ་ནི། ས་གསེར་ཟླ་བ་མེ་སོགས་ཉེར་གཉིས་ནི། །ས་མཚམས་
ཀྱིས་ ཕྱེ་ས་བཅུའི་བར་དུའོ། །ཞེས་པ་སྟེ། མངོན་རྟོགས་རྒྱན་ལས། དེ་
ཡང་ས་གསེར་ཟླ་བ་མེ། །གཏེར་དང་རིན་ཆེན་འབྱུང་གནས་མཚོ། །རྡོ་
རྗེ་རི་སྨན་བཤེས་གཉེན་དང་། །ཡིད་བཞིན་ནོར་བུ་ཉི་མ་གླུ། །རྒྱལ་པོ་
མཛོད་དང་ལམ་པོ་ཆེ། །བཞོན་པ་བཀོད་མའི་ཆུ་དང་ནི། སྒྲ་སྙན་ཆུ་བོ་
སྤྲིན་རྣམས་ཀྱིས། །རྣམ་པ་ཉི་ཤུ་རྩ་གཉིས་སོ། །ཞེས་དཔེ་ཉེར་གཉིས་
ཀྱིས་མཚོན་པའི་དོན་ནི་རིམ་པ་ཇི་ལྟ་བར། འདུན་པ་དང་། བསམ་པ་
དང༌། ལྷག་པའི་བསམ་པ་དང་། སྦྱོར་བ་དང༌། སྦྱིན་པ་ནས་ཡེ་ཤེས་ཀྱི་
238



སྡོམ་གསུམ་དཔག་བསམ་སྙེ་མ།
བར་ཕར་ཕྱིན་བཅུ་དང༌། མངོན་ཤེས་དང༌། བསོད་ནམས་དང་ཡེ་ཤེས་
དང༌། བྱང་ཕྱོགས་དང་མཐུན་པའི་ཆོས་དང༌། སྙིང་རྗེ་དང་ལྷག་མཐོང་
དང༌། གཟུངས་སྤོབས་དང༌། ཆོས་ཀྱི་དགའ་སྟོན་དང༌། བགྲོད་པ་གཅིག་
པའི་ལམ་དང༌། ཆོས་ཀྱི་སྐུ་དང་ལྡན་པ་རྣམས་ཏེ། འདུན་པ་ས་ལྟ་བུ་
ནས་ཆོས་སྐུ་དང་མཚུངས་པར་ལྡན་པ་སྤྲིན་ལྟ་བུའི་བར་དུ་སྦྱར་རོ། །དེ་
ལ་ས་མཚམས་ནི། འདུན་པ་སོགས་གསུམ་ཚོགས་ལམ་གསུམ་ནའོ། །
སྦྱོར་བ་ནི་སྦྱོར་ལམ་ནའོ། །སྦྱིན་པ་ནས་ཡེ་ཤེས་ཀྱི་བར་བཅུ་ནི་མཐོང་
སྒོམ་གྱིས་བསྡུས་པའི་ས་བཅུ་ནའོ། །མངོན་ཤེས་ནས་གཟུངས་སྤོབས་
ཀྱི་བར་ལྔ་ནི་ཁྱད་པར་གྱི་ལམ་དག་པས་གསུམ་ཀ་ལ་ཁྱབ་པར་ཡོད་དོ། །
ཆོས་ཀྱི་དགའ་སྟོན་སོགས་གསུམ་ནི་སངས་རྒྱས་ཀྱི་ས་ཞེས་ཐེག་ཆེན་
དགྲ་བཅོམ་ཞུགས་པའི་ས་ཏེ་ས་བཅུ་པའི་སྤྱོར་དངོས་རྗེས་གསུམ་ན་ཡོད་
དེ༑ མདོ་སྡེ་རྒྱན་ལས། རྒྱལ་སྲས་རྣམས་ཀྱི་སེམས་བསྐྱེད་པ་། སྤྲིན་དང་
འདྲ་བར་བསྟན་པ་ཡིན། །ཞེས་སོ། །དེ་ཡང་ས་སོགས་དཔེ་དང༌། འདུན་
པ་སོགས་གྲོགས་དང༌། ཆོས་མཐུན་ནི། འགྲེལ་བར། ཆོས་དཀར་པོ་
ཐམས་ཅད་ཀྱི་གཞིའི་དངོས་པོ་དང༌། །ཞེས་པ་ནས། དགའ་ལྡན་གྱི་
གནས་ན་བཞུགས་པ་ལ་སོགས་ཀུན་ཏུ་སྟོན་པར་རུང་བ་ཉིད་ཀྱིས་གྲངས་
བཞིན་ནོ། །ཞེས་པའི་བར་གསུངས་ཤིང་།།
༡༠



ལེགས་བཤད་རྒྱ་མཚོར་འཇུག་པའི་གྲུ་གཟིངས།
དཔེ་གྲོགས་ཆོས་གསུམ་སྦྱོར་ཚུལ་ནི། གྲོགས་ བྱང་ཆུབ་
དོན་གཉེར་གྱི་འདུན་པ་དང་མཚུངས་པར་ལྡན་པའི་སེམས་བསྐྱེད་ཆོས་
ཅན། དཔེ་ས་ལྟ་བུ་ཡིན་ཏེ། ཆོས་དཀར་པོ་ཐམས་ཅད་བསྐྱེད་པའི་གཞིའི་
དངོས་པོ་བྱེད་པས་ཆོས་མཐུན་པའི་ཕྱིར། །ཞེས་ཐམས་ཅད་ལ་འགྲེ་ཤེས་
པར་བྱའོ། །འོ་ན་སངས་རྒྱས་ཀྱི་ས་ན་སེམས་བསྐྱེད་ཡོད་དམ་མེད་སྙམ་
ན༑ ཆོ་གའི་བརྡ་ལས་ཐོབ་པའི་སེམས་བསྐྱེད་ནི་མེད་དེ། ཁས་བླངས་
པའི་དུས་ལས་འདས་པའི་ཕྱིར། དོན་དམ་སེམས་བསྐྱེད་ནི་ཡོད་དེ།
ཆོས་ཉིད་ཀྱིས་ཐོབ་པའི་སེམས་བསྐྱེད་ཐོབ་ལ་མ་ཉམས་པ་གོང་འཕེལ་
དུ་ཡོད་པའི་ཕྱིར་དང་། ཐུགས་རྗེ་ཆེན་པོ་སྒྲིབ་པ་དང་བྲལ་བའི་སེམས་
བསྐྱེད་ཀྱིས་དོན་མཛད་པ་ཡོད་པའི་ཕྱིར་རོ།། གསུམ་པ་དོན་བསྡུ་
བ་ནི། ཀུན་ཀྱང་བསྡུ་ན་སྨོན་འཇུག་རྣམ་པ་གཉིས། །དེ་ཡང་བསམ་པས་
སྨོན་དང་སྦྱོར་བས་ཁྱབ། །འགྲོ་བར་འདོད་དང་འགྲོ་བ་ཇི་བཞིན་ནོ། །
ཞེས་པ་སྟེ། དབྱེ་སྒོ་བདུན་གྱི་སྒོ་ནས་བཤད་པའི་སེམས་བསྐྱེད་དེ་དག་
ཀུན་ཀྱང་མདོར་བསྡུ་ན་སྨོན་འཇུག་གཉིས་སུ་འདུས་ཏེ། དེ་ཡང་བསམ་
པས་སྨོན་པའི་ཆ་ནི་སྨོན་པ་སེམས་བསྐྱེད་དེ། གཞན་དོན་དུ་བྱང་ཆུབ་
ཐོབ་པར་འདུན་པ་ཙམ་ཡིན་པའི་ཕྱིར་སྐྱེས་བུ་ལམ་དུ་འགྲོ་འདོད་པ་བཞིན་
ནོ། །སྦྱོར་བས་ལག་ལེན་ལ་ཁྱབ་པར་བྱེད་པའི་ཆ་ནི་འཇུག་པ་སེམས་
90



སྡོམ་གསུམ་དཔག་བསམ་སྙེ་མ།
བསྐྱེད་དེ། བྱང་ཆུབ་ཀྱི་ཆེད་དུ་དེའི་ཆོས་ཕ་རོལ་ཏུ་ཕྱིན་པ་དྲུག་ལ་འཇུག་
པས་སྤྱོད་པའི་ཕྱིར། ལམ་དུ་ཞུགས་ནས་འགྲོ་བཞིན་པ་ལྟ་བུའོ། །དེ་
ལྟར་ཡང་སྤྱོད་འཇུག་ལས། །བྱང་ཆུབ་སེམས་དེ་མདོར་བསྡུ་ན། །རྣམ་
པ་གཉིས་སུ་ཤེས་བྱ་སྟེ། །བྱང་ཆུབ་སྨོན་པའི་སེམས་དང་ནི། །བྱང་ཆུབ་
འཇུག་པ་ཉིད་ཡིན་ནོ། །འགྲོ་བར་འདོད་དང་འགྲོ་བ་ཡི། །བྱེ་བྲག་ཇི་
ལྟར་ཤེས་པ་ལྟར། །དེ་བཞིན་མཁས་པས་འདི་གཉིས་ཀྱི། །བྱེ་བྲག་རིམ་
བཞིན་ཤེས་པར་བྱ། །ཞེས་སོ། །དེ་ལ་ལམ་དུ་ཞུགས་པའི་ཚེ་ཡང་འགྲོ་
འདོད་མི་འདོར་བ་ལྟར་འཇུག་པ་ཕྱིན་དྲུག་ལ་སློབ་པ་ནའང་སྨོན་པ་སེམས་
བསྐྱེད་ནི་ཡོད་དེ། འཇུག་སྡོམ་བླངས་པས་སྨོན་པ་འཕེལ་བར་འགྱུར་
བའི་ཕྱིར། ལམ་སྒྲོན་ལས། འཇུག་སེམས་བདག་ཉིད་སྡོམ་པ་མ་གཏོགས་
པར། །ཡང་དག་སྨོན་པ་འཕེལ་བར་འགྱུར་མ་ཡིན། །ཞེས་པ་ལྟར་རོ། །
མཚན་ཉིད་ནི། སྨོན་པ་དང་འཇུག་པ་གང་རུང་གི་བྱང་ཆུབ་ཀྱི་མཆོག་ཏུ་
སེམས་བསྐྱེད་ནས། དེ་དང་དེའི་བསླབ་བྱ་ལ་སློབ་པར་ཁས་བླངས་པའི་
སེམས་པ་རྒྱུན་ཆགས་པ། རིམ་བཞིན་སྨོན་འཇུག་གི་སྡོམ་པའི་མཚན་
ཉིད། དེ་ཡང་སྨོན་སེམས་ཙམ་ནི་བྱང་ཆུབ་ཏུ་སྨོན་པའི་སེམས་བསྐྱེད་མ་
ཐག་ནས་ཡོད་ལ། འཇུག་སེམས་ནི་འཇུག་སྡོམ་བཟུང་བ་ནས་རྒྱུན་མཐའི་
བར་ཡོད་དོ། །གལ་ཏེ་པཎྜི་ཏ་ཡེ་ཤེས་གྲགས་ཀྱིས། འདུན་སོགས་གསུམ་
291



ལེགས་བཤད་རྒྱ་མཚོར་འཇུག་པའི་གྲུ་གཟིངས།
，
གྱི་དབྱེ་བ་ཡིས། །སྨོན་པའི་སེམས་ནི་རྣམ་པ་གསུམ། །འཇུག་པ་ཞེས་
བྱའི་བདག་ཉིད་ནི། །བཅུ་དགུ་དག་ཏུ་ཤེས་པར་བྱ། །ཞེས་ཐེག་ཆེན་
ཚོགས་ལམ་པའི་རྒྱུད་ཀྱི་སེམས་བསྐྱེད་གསུམ་སྨོན་པ་དང་། སྦྱོར་ལམ་
ཡན་ཆད་ཀྱི་སེམས་བསྐྱེད་འཇུག་པར་བཞེད་ཅིང་། དོ་སེ་ན་སོགས་
ཐེག་ཆེན་གྱི་འཕགས་ལམ་མ་ཐོབ་པར་སྨོན་པ་དང༌། ཐོབ་ནས་འཇུག་
པར་བཞེད་པ་རྣམས་ནི་མི་འཐད་དེ། ཀུན་དཀྲིས་ཆེན་པོས་བཅད་པའི་
རྩ་ལྟུང་གིས་འཇུག་སྡོམ་ལས་ཉམས་པ་མི་སྲིད་པར་འགྱུར་བའི་ཕྱིར་དང༌།
སྨོན་འཇུག་གཉིས་ཀྱང་ཆོ་གས་བསྐྱེད་པ་ལས་དེ་དང་དེའི་སེམས་བསྐྱེད་
དང་སྡོམ་པར་འགྱུར་ནའང་། བྱང་སེམས་ཀྱིས་རྩ་ལྟུང་རྣམས་བསྲུང་བའི་
སྡོམ་ལྡན་དུ་འགྱུར་བ་འཇུག་སེམས་བསྐྱེད་པ་ལ་ལྟོས་དགོས་པས་ཀྱང་
གནོད་བའི་ཕྱིར་ཏེ། བསླབ་བཏུས་ལས་འཇུག་སེམས་བྱང་ཆུབ་སེམས་
དཔའི་སྡོམ་པ་དང་དོན་གཅིག་པར་གསུངས་པའི་ཕྱིར་རོ།།
གསུམ་པ་མ་ཐོབ་པ་ཐོབ་པར་བྱེད་པ་ལ་གཉིས་ཏེ། ཀུན་
རྫོབ་སེམས་བསྐྱེད་སྐྱེ་བའི་ཆོ་ག་བཤད། དོན་དམ་སེམས་བསྐྱེད་ཐོབ་པ་
ཆོ་ག་ལ་ལྟོས་མི་དགོས་པར་བསྟན་པའོ། །དང་པོ་ལ་བསྟན་བཤད་གཉིས་
ལས། མདོར་བསྟན་ནི། དང་པོ་སྡོམ་པ་མ་ཐོབ་ཐོབ་ཚུལ་ནི། །ལེན་ཚུལ། །
ཞེས་པས་མདོར་བསྟན་ནས། གཉིས་པ་རྒྱས་བཤད་ལ། སྤྱིར་
292
22



སྡོམ་གསུམ་དཔག་བསམ་སྙེ་མ།
བསྐྱེད་བྱའི་མཚན་ཉིད་ནི། གཞན་དོན་དུ་རྫོགས་བྱང་ལ་དམིགས་པའི་
ཐེག་ཆེན་སློབ་པའི་སེམས་བསྐྱེད་གང་ཞིག །བྱང་འཕགས་ཀྱི་མཉམ་
བཞག་གི་ངོ་བོར་གྱུར་པའི་སེམས་བསྐྱེད་རྣམ་པར་བཅད་པའོ། །མཚན་
གཞི་ནི། ཐེག་ཆེན་ཚོགས་སྦྱོར་བའི་རྒྱུད་ཀྱི་སེམས་བསྐྱེད་རྣམས་དང་།
བྱང་འཕགས་ཀྱི་རྗེས་ཐོབ་ཀྱི་ངོ་བོར་གྱུར་པའི་སེམས་བསྐྱེད་ལྟ་བུའོ། །
དབྱེ་ན། གྲོགས་དགེ་བའི་བཤེས་གཉེན་གྱི་སྟོབས་དང་། རྒྱུ་རིགས་སད་
པའི་སྟོབས་དང། དགེ་རྩ་རྒྱས་བའི་སྟོབས་དང་། ཐེག་ཆེན་གྱི་སྡེ་སྣོད་
ཐོས་པའི་སྟོབས་དང་། ཐོས་པ་མང་དུ་གོམས་པས་བསྐྱེད་པ་དང་ལྔ་ལས།
དང་པོ་གྲོགས་ལ་རག་ལས་པས་མི་བརྟན་པའི་སེམས་བསྐྱེད་དང༌། ཕྱི་
མ་བཞི་མི་མཐུན་ཕྱོགས་ཀྱིས་ཉམས་དཀའ་བས་བརྟན་པའི་སེམས་བསྐྱེད་
དེ༑ ༑མདོ་སྡེ་རྒྱན་ལས། གྲོགས་སྟོབས་རྒྱུ་སྟོབས་རྩ་བའི་སྟོབས། །ཐོས་
སྟོབས་དགེ་བ་གོམས་པ་ལས། །མི་བརྟན་པ་དང་བརྟན་འབྱུང་བ། །གཞན་
གྱིས་བསྟེན་པའི་སེམས་བསྐྱེད་བཤད། །ཅེས་གསུངས་པ་ལྟར། གཙོ་
བོར་གཞན་གྱི་མཐུ་ལས་བྱུང་བ་ཀུན་རྫོབ་སེམས་བསྐྱེད་ལེན་ཚུལ་ལ་
བཞི་སྟེ། གང་ལས་བླང་བའི་སློབ་དཔོན། གང་གིས་ཇི་ལྟར་ལེན་པའི་ཆོ་
ག ་རྟེན་ལས་ཀྱང་ལེན་རུང་བའི་དམིགས་བསལ། སྡོམ་པའི་ཐོབ་མཚམས་
ངོས་བཟུང་བའོ།། དང་བོ་ནི། སྡོམ་གནས་དགེ་བའི་བཤེས་གཉེན་
293



ལེགས་བཤད་རྒྱུ་མཚོར་འཇུག་པའི་གྲུ་གཟིངས།་་
ལ༑ ༑ཞེས་པས་སྲོལ་གཉིས་མཐུན་པར་བླང་ཡུལ་བྱང་སེམས་ཀྱི་སྡོམ་
པ་ལ་གནས་ཤིང་། དེ་འབོགས་པའི་ཆོ་ག་དང་བསླབ་བྱ་ལ་བཀྲི་མཁས་
པའི་དགེ་བའི་བཤེས་གཉེན་མཚན་ཉིད་དང་ལྡན་པ་ལས་ལེན་ཏེ།། སྤྱོད་
འཇུག་ལས། རྟག་པར་དགེ་བའི་བཤེས་གཉེན་ནི། །ཐེག་ཆེན་དོན་ལ་
མཁས་པ་དང་། །བྱང་ཆུབ་སེམས་དཔའི་བརྟུལ་ཞུགས་མཆོག །སྲོག་གི་
ཕྱིར་ཡང་མི་བཏང་ངོ། །ཞེས་དང་། སྡོམ་པ་ཉི་ཤུ་པ་ལས། བླ་མ་སྡོམ་ལ་
གནས་ཤིང་མཁས། །ནུས་དང་ལྡན་ལས་བླང་བར་བྱ། །ཞེས་སོ། དེ་ཡང་
བྱང་ཆུབ་བཟང་པོས་ལེན་པ་ལ་བླ་མ་ཡོད་མེད་གང་རུང་གིས་ཆོག་ཀྱང་
ཕྱིས་ཉམས་པ་གསོ་བ་ལ་བླ་མ་ངེས་པར་དགོས་ཞེས་གསུངས་མོད། ཞི་
བ་འཚོསལེན་གསོ་གཉིས་ཀའི་དབང་དུ་མཛད་པ་ལེགས་སོ། །གཉིས་
པ་ལ། ཀླུ་སྒྲུབ་དང༌། ཐོགས་མེད་ཀྱི་ལུགས་གཉིས་ལས། དང་པོ་ལ།
གང་གིས་བླང་བའི་གང་ཟག་དང་། །ཇི་ལྟར་ལེན་པའི་ཆོ་གའོ། །དང་པོ་
ནི་ཐེག་ཆེན་སྣོད་གྱུར་དད་ལྡན་སློབ་མ་ཡིས། །ཞེས་པ་སྟེ། ཀླུ་སྒྲུབ་ཀྱི་
ལུགས་ལ་བརྡའ་ཤེས་ཤིང་སྡོམ་པ་ལེན་འདོད་ཡོད་ན་དལ་འབྱོར་གྱི་ལུས་
རྟེན་ཁོ་ན་དགོས་པར་མ་ངེས་ཏེ། རྫོགས་བྱང་དོན་གཉེར་གྱི་བསམ་པ་
དངོས་སུ་སྐྱེ་རུང་དུ་ཡོད་པའི་སེམས་ཅན་ཀུན་ཐེག་ཆེན་སེམས་བསྐྱེད་
ཀྱི་སྣོད་དུ་བཞེད་བའི་ཕྱིར། གཉིས་པ་ནི། ཡན་ལག་བདུན་མཐར་
294
14



སྡོམ་གསུམ་དཔག་བསམ་སྙེ་མ།
སྨོན་འཇུག་སྟབས་གཅིག་ཏུ། །ལེན་ཅིང་རང་གཞན་དགའ་བ་བསྒོམ་པ་
རྣམས། །ཀླུ་སྒྲུབ་ལུགས་ཡིན། །ཞེས་པ་སྟེ། མཚན་ཉིད་ནི། བྱང་ཆུབ་
སེམས་དཔའི་སྡོམ་པ་གང་ཞིག །སྨོན་འཇུག་གི་སྡོམ་པ་གཉིས་སྟབས་
གཅིག་ཏུ་ལེན་པའི་ཆོ་གས་ཐོབ་པའི་སྡོམ་པའོ། །འོ་ན་སྨོན་འཇུག་གི་
སེམས་བསྐྱེད་དང་སྡོམ་པ་གཉིས་ཀྱི་ཁྱད་པར་གང་ཞེ་ན། གཞན་དོན་དུ་
རྫོགས་བྱང་དོན་གཉེར་གྱི་བློ་དང་དེ་ཉིད་མི་ཉམས་པར་བསྲུང་བའི་བློ་
ནི་རིམ་བཞིན་སྨོན་འཇུག་གི་སེམས་བསྐྱེད་དང་། བྱང་སེམས་ཀྱི་བསླབ་
པ་མཐའ་དག་འཛིན་པར་ཁས་ལེན་པའི་སེམས་པ་དང་། ཇི་ལྟར་བཟུང་
བ་བཞིན་ཉམས་སུ་ལེན་པར་ཁས་ལེན་པའི་སེམས་པ་ནི་རིམ་བཞིན་སྨོན་
སྡོམ་དང་འཇུག་པའི་སྡོམ་པའོ། །དེ་ཡང་ཛེ་ཏཱ་རི་ནི་སེམས་བསྐྱེད་གཉིས་
སྟབས་གཅིག་ཏུ་ལེན་ཅིང་། དེའི་རྗེས་སུ་སྡོམ་པ་གཉིས་སྟབས་གཅིག་
ཏུ་ལེན་པར་མཛད་མོད། འདིར་འཕགས་མཆོག་ཀླུ་སྒྲུབ་དང་ཞི་བ་ལྷའི་
ཕྱག་བཞེས་ལྟར་སེམས་བསྐྱེད་དང་སྡོམ་པ་སྟབས་གཅིག་ཏུ་ཆོ་གས་ལེན་
ཏེ། འདི་ལ་སྦྱོར་དངོས་རྗེས་གསུམ་ལས། སྦྱོར་བ་ནི། གདམས་ངག་
ཁྱད་པར་ཅན་འཁོར་བའི་མཐའ་ལ་སྐྱོ་བ་བསྐྱེད་ཅིང་ཞི་བའི་མཐའ་ལ་
ཞེན་པ་བཀག་ནས་མཐའ་གཉིས་སྤངས་པའི་བྱང་ཆུབ་ཀྱི་སེམས་ལ་སྤྲོ་
བ་བསྐྱེད་པའི་ཐབས་གསུམ་གྱིས་བློ་བཅོས་པ་སྔོན་དུ་འགྲོ་བས། ཡུལ་
295



ལེགས་བཤད་རྒྱ་མཚོར་འཇུག་པའི་གྲུ་གཟིངས།
ཁྱད་པར་ཅན་སློབ་དཔོན་ལ་མཎྜལ་ཕུལ་ནས་གསོལ་བ་བཏབ་རྗེས།
རྟེན་ཁྱད་པར་ཅན་དཀོན་མཆོག་གསུམ་ལ་སྐྱབས་འགྲོ་བྱ་ཞིང་། ཐབས་
ཁྱད་པར་ཅན་ཡན་ལག་བདུན་པས་ཚོགས་བསགས་པ་རྣམས་སོ། །དངོས་
གཞི་ལ། བློ་སྦྱང་བ་དང༌། དམ་བཅའ་བ་གཉིས་ལས། དང་པོ་ནི། སེམས་
ཅན་ཐམས་ཅད་རང་གི་ཕ་མ་དྲིན་ཅན་ཡིན་ལ། དེ་ཐམས་ཅད་སྡུག་བསྔལ་
གྱིས་གཟིར་བ་ལ་སྙིང་རྗེའི་ཤུགས་དྲག་པོས། དེ་དག་གི་གནས་སྐབས་
དང་མཐར་ཐུག་གི་ཕན་བདེའི་རྒྱུར་རང་གི་བདེ་དགེ་ཐམས་ཅད་གཏོང་
ཞིང་སྡུག་བསྔལ་ཐམས་ཅད་དང་དུ་བླང་བར་བྱའོ་སྙམ་དུ་ཞེ་ཐག་པ་ནས་
བློ་སྦྱོང་བ་སྟེ། ཞི་བ་ལྷས། ལུས་དང་དེ་བཞིན་ལོངས་སྤྱོད་དང༌། །དུས་
གསུམ་དགེ་བ་ཐམས་ཅད་ཀྱང་། །སེམས་ཅན་ཀུན་གྱི་དོན་སྒྲུབ་ཕྱིར། །
ཕང་པ་མེད་པར་བཏང་བར་བྱ། །ཞེས་སོ། །གཉིས་པ་ནི། དགོངས་གསོལ་
སྔོན་དུ་འགྲོ་བས། ཇི་ལྟར་སྔོན་གྱི་བདེ་གཤེགས་ཀྱིས། །ཞེས་སོགས་
སྤྱོད་འཇུག་ལྟར་ཚིགས་སུ་བཅད་པ་གཉིས་པོ་ལན་གསུམ་བཟླས་པས་
བླང་ངོ། །དེ་ལ་ཚིགས་བཅད་དང་པོས་ནི་སྔོན་གྱི་སངས་རྒྱས་དང་བྱང་
ཆུབ་སེམས་དཔའ་རྣམས་ཀྱིས་ཐུགས་བསྐྱེད་ཚུལ་བསྟན་ནས། ཚིགས་
བཅད་གཉིས་པས་དེ་དག་གིས་ཇི་ལྟར་བསླབས་པ་དེ་བཞིན་དུ་བདག་གིས་
ཀྱང་བསླབ་པོ་ཞེས་དམ་འཆའ་བས་སྨོན་འཇུག་གཉིས་ཀྱི་སེམས་བསྐྱེད་
26



སྡོམ་གསུམ་དཔག་བསམ་སྙེ་མ།
དང་སྡོམ་པ་ལེན་པར་བྱེད་པ་ཡིན་ཏེ། དེ་ལྟར་ཡང་། དེ་བཞིན་འགྲོ་ལ་
ཕན་དོན་དུ། །བྱང་ཆུབ་སེམས་ནི་བསྐྱེད་བགྱི་ཞིང་། །ཞེས་པས་སྨོན་པ་
དང་འཇུག་པའི་སེམས་བསྐྱེད་དང་། དེ་བཞིན་དུ་ནི་བསླབ་པ་ལ། །རིམ་
པ་བཞིན་དུ་བསླབ་པར་བགྱི། །ཞེས་པས་སྨོན་འཇུག་གི་སྡོམ་པ་ལེན་
པའི་ཆོ་ག་གསལ་བར་བསྟན་ནོ། །རྗེས་ལ། རང་དགའ་བ་སྒོམ་པ་དང་།
གཞན་དགའ་བ་སྒོམ་དུ་གཞུག་པ་གཉིས་ལས། དང་པོ་ནི། དེང་
དུས་བདག་ཚེ་འབྲས་བུ་ཡོད། །ཅེས་སོགས་དང་། གཉིས་པ་ནི།
བདག་གིས་དེ་རིང་སྐྱོབ་པ་ཐམས་ཅད་ཀྱི། །ཞེས་སོགས་བརྗོད་ནས།
གཏང་རག་དབུལ་ཞིང་བསླབ་བྱ་མདོ་ཙམ་བཤད་པ་རྣམས་སོ། །
གཉིས་པ་ཐོགས་མེད་ཀྱི་ལུགས་ལ། གང་གིས་བླང་བའི་
གང་ཟག་དང༌། ཇི་ལྟར་ལེན་པའི་ཆོ་གའོ། །དང་པོ་ནི། ཐོགས་མེད་
བཞེད་པ་ནི། །སྨོན་སེམས་ལེན་ལ་སོ་ཐར་མི་དགོས་ཀྱང། །ཡང་དག་
བླངས་པ་རིགས་བདུན་སྔོན་སོང་ནས། །ཞེས་པ་སྟེ། འདིར་སྨོན་སེམས་
ཀྱི་རྟེན་ལ་སོ་ཐར་མི་དགོས་ཀྱང་། འཇུག་སྡོམ་མ་ཐོབ་པ་ཐོབ་པར་བྱེད་
པའི་རྟེན་ལ་སོ་ཐར་རིགས་བདུན་གང་རུང་གི་སྡོམ་པ་སྔོན་དུ་འགྲོ་དགོས་
ཏེ༑ ལམ་ སྒྲོན་ལས། སོ་ སོ་ ཐར་པ་ རིགས་བདུན་གྱི། །རྟག་ཏུ་སྡོམ་
གཞན་ལྡན་པ་ལ། །བྱང་ཆུབ་སེམས་དཔའི་སྡོམ་པ་ཡི། །སྐལ་བ་ཡོད་
27



ལེགས་བཤད་རྒྱ་མཚོར་འཇུག་པའི་གྲུ་གཟིངས།
ཀྱིས་གཞན་དུ་མིན། །ཞེས་སོ།། གཉིས་པ་ནི། བར་ཆད་དྲི་དང་
བསླབ་པ་ཁས་ལེན་སོགས། །སྨོན་འཇུག་ཆོ་ག་སོ་སོའི་སྒོ་ནས་ལེན། །
ཞེས་པ་སྟེ། མཚན་ཉིད་ནི། བྱང་ཆུབ་སེམས་དཔའི་སྡོམ་པ་གང་ཞིག །
སྨོན་སེམས་དང་ཉེས་སྤྱོད་སྡོམ་པའི་ཚུལ་ཁྲིམས་སྔོན་དུ་བཏང་ནས། དེའི་
འཇུག་སྡོམ་ལེན་པའི་ཆོ་གས་ཐོབ་པའི་སེམས་པ་རྒྱུན་ཆགས་སོ། །འདི་
ལེན་པའི་ཆོ་ག་ལ་སྤྱིར་འཕགས་པ་ཐོགས་མེད་དང་ཙནྡྲ་གོ་མི་སོགས་ཀྱི་
གཞུང་དུ་སྨོན་སེམས་ཟུར་དུ་ལེན་པའི་འགྲོས་མི་གསལ་ནའང་། ཇོ་བོ་
རྗེ་མཛད་པའི་ཆོ་ག་ལ་འཇུག་སྡོམ་གྱི་སྔོན་དུ་སྨོན་སེམས་ལེན་ཆོག་བཤད་
ཅིང་། དེ་ཉིད་བྱམས་མགོན་གྱི་མན་ངག་ཏུ་ཡོད་པ་ཇོ་བོས་གསལ་བར་
མཛད་ཅེས་དམ་པ་རྣམས་བ་སུངས་བའི་ཕྱིར། དོན་ལ་ཐོགས་མེད་ཀྱི་
ཡང་དགོངས་པར་འགྱུར་ཏེ། བྱམས་པ་ནས་ཇོ་བོའི་བར་སྙན་བརྒྱུད་ཀྱི་
གདམས་པ་ཡིན་པར་བཤད་པའི་ཕྱིར། དེས་ན་འདིའི་ཆོ་ག་ལ་དོན་གསུམ་
སྟ༑ རྟེན་ངེས་པར་བྱ་བ། སྦྱོར་བ་རྗེས་སུ་སྒྲུབ་པ། རང་བཞིན་གཏན་
ལ་དབབ་པའོ།། དང་པོ་ནི། སྔར་ལྟར་མཐའ་གཉིས་ཀྱི་ཞེན་པ་
བཀག་ནས་བྱང་སེམས་ལ་སྤྲོ་བ་བསྐྱེད་པའོ།། གཉིས་པ་ལ།
སྨོན་པ་དང༌། འཇུག་པའོ།། དང་པོ་ལ་སྦྱོར་དངོས་རྗེས་གསུམ་
ལས། སྦྱོར་བ་ནི། ཡུལ་ཁྱད་པར་ཅན་ལ་མཎྜལ་ཕུལ་ནས་གསོལ་
298



སྡོམ་གསུམ་དཔག་བསམ་སྙེ་མ།།
འདེབས་དང་།། རྟེན་ཁྱད་པར་ཅན་ལ་སྐྱབས་འགྲོ་བྱས་ནས། ཐབས་
ཁྱད་པར་ཅན་ཚོགས་བསགས་པ་ལ་སྡོམ་པ་ཉི་ཤུ་པར། ཕྱོགས་བཅུའི་
སངས་རྒྱས་ཐམས་ཅད་ལ། །གུས་པས་ཕྱག་འཚལ་ཅི་ནུས་མཆོད། །
ཅེས་པས་ཕྱག་མཆོད་ཙམ་གྱིས་ཆོག་པར་བཞེད་པ་སྣང་ཡང་། ཕྱག་ལེན་
ལ་ཇོ་བོའི་རྗེས་སུ་འབྲངས་ནས་ཡན་ལག་བདུན་པ་ཚང་བར་མཛད་དོ། །
དངོས་གཞི་ལ། །རང་སྟོབས་རིགས་སད་པ། གཞན་སྟོབས་རྫོགས་བྱང་
གི་ཕན་ཡོན་མཐོང་བ་ལ་སོགས་པ། སྦྱོར་བའི་སྟོབས་འདུ་ཤེས་གསུམ་
བསྐྱེད་དེ། ཕྱོགས་བཅུ་ན་ཞེས་སོགས་ཀྱི་དགོངས་གསོལ་སྔོན་དུ་འགྲོ་
བས། བདག་མིང་འདི་ཞེས་བགྱི་པ་སྐྱེ་བ་འདི་དང༌། །ཞེས་པ་ནས། མྱ་
ངན་ལས་འདའ་བར་བགྱིའོ། །ཞེས་པའི་བར་ལན་གསུམ་བཟླས་པས་
བླང་ངོ། །རྗེས་སྤྲོ་བ་བསྐྱེད་པ། བསླབ་བྱ་བསྟན་པ། གཏང་རག་བཏང་
བ་རྣམས་སོ།། གཉིས་པ་འཇུག་སྡོམ་ནི། སོ་ཐར་རིགས་བདུན་
གང་རུང་བླངས་ནས་བྱང་སེམས་ཀྱི་སྡེ་སྣོད་ལ་སྦྱངས་པས་དད་ཅིང་སྒྲུབ་
པར་ནུས་པ་ན་དེ་བླང་པའི་ཆོ་ག་ལ། སྦྱོར་དངོས་རྗེས་གསུམ་ལས།
སྦྱོང་བ་ནི་གསོལ་བ་གདབ་པ། བསམ་པ་བརྟག་པ། མྱུར་དུ་སྦྱིན་པར་
གསོལ་བ་འདེབས་པ། བར་ཆད་དྲི་བ། བསླབ་པའི་གནས་གོ་བར་བྱས་
ནས་སྤྲོ་བ་དྲི་བ་རྣམས་སོ། །དངོས་གཞི་ནི། སློབ་དཔོན་གྱིས། རིགས་
24



ལེགས་བཤད་རྒྱ་མཚོར་འཇུག་པའི་གྲུ་གཟིངས།
ཀྱི་བུ་མིང་འདི་ཞེས་བྱ་བ་ཁྱོད། ཅེས་པ་ནས། སེམས་ཅན་གྱི་དོན་བྱེད་
པའི་ཚུལ་ཁྲིམས་ནོད་དམ། །ཞེས་ལན་གསུམ་བརྗོད་ཅིང་། སློབ་མས་
ཀྱང་ནོད་ལགས། །ཞེས་ཁས་བླངས་པས་སྡོམ་པ་ཐོབ་པར་འགྱུར་རོ། །
རྗེས་ཆོག་ལ། མཁྱེན་པར་གསོལ་བ། ཕན་ཡོན་བསྟན་པ། གསང་བར་
གདམས་པ། བསླབ་བྱ་བསྟན་པ། བཏང་རག་འབུལ་བ་རྣམས་སོ། །
གསུམ་པ་ནི། སྨོན་འཇུག་གི་རྒྱུ་དང་། ངོ་བོ་དང་། དབྱེ་བ་དང་། ཕན་
ཡོན་རྣམས་ཤེས་པར་བྱ་བ་སྟེ། དེ་ཡིས་ཆོ་གའི་སྐབས་འདིར་ཕན་ཡོན་
བརྗོད་པ་ཙམ་ཞིག་མཛད་དོ།། གསུམ་པ་ནི། རྒྱལ་བའི་རྟེན་ལའང་
རུང་བར་སྲོལ་གཉིས་མཐུན། །ཞེས་པ་སྟེ། སྤྱིར་བླ་མ་ལས་བླངས་ན་ངོ་
ཚ་ཁྲེལ་ཡོད་ཀྱི་རྟེན་དུ་འགྱུར་བ་ལ་སོགས་པའི་དགོས་པ་ཡོད་མོད།
གལ་ཏེ་བླ་མ་མཚན་ཉིད་དང་ལྡན་པ་མ་རྙེད་ན། སྲོལ་གཉིས་ཀ་དགོངས་
པ་མཐུན་པར་རྒྱལ་བའི་སྐུ་གཟུགས་ཀྱི་རྟེན་གྱི་དྲུང་དུ་བདག་ཉིད་ཀྱིས་
བླངས་ཀྱང་རུང་བར་བཤད་ཅིང་། རང་སྟོབས་ཀྱི་ནུས་པ་ཡོད་ན་འཇམ་
དཔལ་ཞིང་གི་ཡོན་ཏན་བཀོད་པའི་མདོ་ལས་གསུངས་པ་ལྟར། རྒྱལ་བ་
སྲས་བཅས་མདུན་གྱི་ནམ་མཁར་བློས་བསམ་པ་ལས་ལེན་པར་གནང་
སྟེ། ལམ་སྒྲོན་ལས། གལ་ཏེ་བླ་མ་མ་རྙེད་ན། །དེ་ལ་གཞན་སྡོམ་ནོད་
པ་ཡི། །ཆོ་ག་ཡང་དག་བཤད་པར་བྱ། །དེ་ལ་སྔོན་ཚེ་འཇམ་པའི་དཔལ། །
300



སྡོམ་གསུམ་དཔག་བསམ་སྙེ་མ།
ཨམྦ་རཱ་ཛར་གྱུར་པ་ཡིས། །ཇི་ལྟར་བྱང་ཆུབ་ཐུགས་བསྐྱེད་པ། །འཇམ་
དཔལ་གྱི་ནི་སངས་རྒྱས་ཞིང་། །རྒྱན་གྱི་མདོ་ལས་བཤད་པ་ལྟར། །དེ་
བཞིན་འདིར་ནི་རབ་གསལ་བྲི། །མགོན་པོ་རྣམས་ཀྱི་སྤྱན་སྔ་རུ། །རྫོགས་
པའི་བྱང་ཆུབ་སེམས་བསྐྱེད་ཅིང་། །འགྲོ་བ་ཐམས་ཅད་མགྲོན་དུ་གཉེར། །
དེ་དག་འཁོར་བ་ལས་བསྒྲལ་ཏོ། །གནོད་སེམས་ཁྲོ་བའི་སེམས་ཉིད་
དང༌། །སེར་སྣ་དང་ནི་ཕྲག་དོག་ཉིད། །དེང་ནས་བཟུང་སྟེ་བྱང་ཆུབ་
མཆོག །ཐོབ་ཀྱི་བར་དུ་མི་བྱའོ། །ཚངས་པར་སྤྱོད་པ་སྤྱད་བྱ་ཞིང༌། །
སྡིག་དང་འདོད་པ་སྤང་བར་བྱ། །ཚུལ་ཁྲིམས་སྡོམ་པ་ལ་དགའ་བས།
སངས་རྒྱས་རྗེས་སུ་བསླབ་པར་བྱ། །བདག་ཉིད་མྱུར་བའི་ཚུལ་གྱིས་
ནི༑ ༑བྱང་ཆུབ་ཐོབ་པར་མི་སྤྲོ་ཞིང་། །སེམས་ཅན་གཅིག་གི་ ཕྱིར་ཡང་
ནི༑ །ཕྱི་མའི་མུ་མཐར་གནས་པར་བགྱི། །ཚད་མེད་བསམ་གྱིས་མི་ཁྱབ་
པའི། །ཞིང་དག་རྣམ་པར་སྦྱང་པར་བྱ། །མིང་ནས་བཟུང་བ་བྱས་པ་
དང༌། །ཕྱོགས་བཅུ་དག་ཏུ་རྣམ་པར་གནས། །བདག་གི་ལུས་དང་ངག་
གི་ལས། །ཐམས་ཅད་དུ་ནི་དག་པར་བྱ། །ཡིད་ཀྱི་ལས་ཀྱང་དག་བྱ་
ཏེ༑ །མི་དགེའི་ལས་རྣམས་མི་བྱའོ། །ཞེས་གསུངས་པ་ལྟ་བུའི་ཚུལ་གྱིས་
སེམས་བསྐྱེད་བླང་བར་བྱའོ། །བཞི་པ་ནི། ཐོབ་མཚམས་བརྗོད་པ་གསུམ་
གྱི་མཐའ་ལའོ། །ཞེས་པ་སྟེ། སྡོམ་པ་ཐོབ་མཚམས་ལ་རྒྱ་མཚོའི་སྤྲིན་
301



ལེགས་བཤད་རྒྱ་མཚོར་འཇུག་པའི་གྲུ་གཟིངས།
ལས། དེ་ལ་བརྗོད་པ་དང་པོ་དང་གཉིས་པ་དང་གསུམ་པ་དག་གིས་སྨོན་
པ་དང་འཇུག་པ་དང་གཉིས་ཀ་ནས་བརྟན་པའི་མཆོག་ཉིད་ཐོབ་པར་
འགྱུར་ཏེ། །ཞེས་གསུངས་པའང་སྣང་མོད། འོན་ཀྱང་སྨོན་འཇུག་སོ་སོར་
ལེན་པའི་ཆོ་ག་ལ་དེ་འདྲ་མི་རུང་བའི་ཕྱིར་། དེས་ན་རང་གི་རྗེ་བླ་མས་
མཛད་པའི་ཆོ་ག་རྒྱལ་སྲས་ལམ་བཟང་དུ་འདིར་གསུངས་པ་དང་མཐུན་
པར་འབྱུང་བར་ཉིད་ལེགས་པས། སྲོལ་གཉིས་གང་ཡིན་ཀྱང་རུང་སྟེ།
དངོས་གཞི་འབོགས་ཆོག་ལན་གསུམ་བཟླས་པའི་བརྗོད་པ་མཐའ་མ་
ལ་ཐོབ་པ་ཡིན་ནོ།།
གཉིས་པ་ནི། དོན་དམ་སེམས་བསྐྱེད་ཆོ་གས་བླངས་ཐོབ་
པ༑ ༑གསང་སྔགས་ལུགས་ཡིན་མདོ་ལས་བཤད་སྲིད་ན། །དམ་བཅའ་
ཉིད་ཡིན་སྒོམ་པའི་སྟོབས་ལས་སྐྱེ། །ཞེས་པ་སྟེ། འདི་ལ་དོན་དམ་སེམས་
བསྐྱེད་ངོས་བཟུང་བ་དང་། དེ་བསྐྱེད་ཚུལ་ལ་དཔྱད་པའོ། །
དང་པོ་ལ། མཚན་ཉིད་ནི། རྣམ་པར་མི་རྟོག་པའི་ཆོས་ཉིད་མངོན་
སུམ་དུ་རྟོགས་པའི་ཡེ་ཤེས་གང་ཞིག །བྱང་འཕགས་ཀྱི་མཉམ་གཞག་
གི་ངོ་བོར་གྱུར་པའི་དང་། སངས་རྒྱས་སའི་མཉམ་རྗེས་དབྱེར་མེད་ཀྱི་
ངོ་བོར་གྱུར་པའི་སེམས་བསྐྱེད། དབྱེ་ན་ཐེག་ཆེན་མདོ་སྔགས་ཀྱི་ཁྱད་
པར་ལས་ངོས་འཛིན་མི་འདྲ་བ་གཉིས་བྱུང་སྟེ། ཕར་ཕྱིན་ཐེག་པའི་སྐབས་
302



སྡོམ་གསུམ་དཔག་བསམ་སྙེ་མ།
འདིར་དོན་དམ་ཆོས་དབྱིངས་དང་། སེམས་བསྐྱེད་པ་ནི་དེ་མངོན་སུམ་
ཏུ་རྟོགས་པའི་ཡེ་ཤེས་ལ་བཤད་ཅིང་། འདི་ལ་མདོ་སྡེ་རྒྱན་ལས། ཡོངས་
འཛིན་དང་། རྗེས་སྒྲུབ་དང་། རྟོགས་པ་སྟེ་དམ་པ་གསུམ་གྱིས་ཟིན་པའི་
སེམས་བསྐྱེད་ཅེས་བཤད་དོ། ཚོགས་སྦྱོར་གྱི་གནས་སྐབས་སུ་བདག་
རྐྱེན་རྫོགས་པའི་སངས་རྒྱས་མཉེས་པར་བྱས་ཤིང་། རྒྱུ་བསོད་ནམས་དང་
ཡེ་ཤེས་ཀྱི་ཚོགས་བསྐལ་པ་གྲངས་མེད་གཅིག་ཏུ་བསགས་པའི་སྟོབས་
ཀྱིས། ས་དང་པོར་ཆོས་ཀྱི་བདག་མེད་མངོན་སུམ་དུ་རྟོགས་པའི་ཡེ་ཤེས་
རང་གི་ངང་གིས་སྐྱེས་པ་ལ་དོན་དམ་སེམས་བསྐྱེད་དུ་འཇོག་པའི་ཕྱིར་ཏེ།
རྫོགས་པའི་སངས་རྒྱས་རབ་མཉེས་བྱས། །བསོད་ནམས་ཡེ་ཤེས་ཚོགས་
རབ་བསགས། །ཆོས་ལ་མི་རྟོག་ཡེ་ཤེས་ནི། །སྐྱེས་ཕྱིར་དེ་ནི་དམ་པར་
འདོད། །ཅེས་དང༌། མདོ་སྡེ་རྒྱན་གྱི་འགྲེལ་པ་ལས་ཀྱང༌། །དོན་དམ་
པའི་སེམས་བསྐྱེད་པ་དེ་ཡང་ས་དང་པོ་རབ་ཏུ་དགའ་བ་ལ་ཡིན་པས།
ཞེས་ས་མཚམས་ཀྱང་གསུངས་སོ། །སྔགས་ཀྱི་ཐེག་པར་ནི། དོན་དམ་
བྱང་ཆུབ་ཀྱི་སེམས་ཞེས་པ་གཟུང་འཛིན་གཉིས་མེད་ཀྱི་ཡེ་ཤེས་ལ་བཞེད་
དེ༑ སྒྱུ་དྲྭ་ལས།ཨེ་མ་མཚར་ལྔ་དང་། གསང་འདུས་རྩ་རྒྱུད་ལས། དངོས་
པོ་ཐམས་ཅད་དང་བྲལ་བ། །ཕུང་པོ་ཁམས་དང་སྐྱེ་མཆེད་དང་། །གཟུང་
དང་འཛིན་པ་རྣམས་སྤངས་པ། །ཆོས་བདག་མེད་པར་མཉམ་ཉིད་པས། །
303



ལེགས་བཤད་རྒྱ་མཚོར་འཇུག་པའི་གྲུ་གཟིངས།
རང་སེམས་གདོད་ནས་མ་སྐྱེས་པ། །སྟོང་པ་ཉིད་ཀྱི་རང་བཞན་ནོ། །
ཞེས་སོ།། གཉིས་པ་ནི། སྒྱུ་དྲྭ་དང༌། རྣམ་སྣང་མངོན་བྱང་དང་།
བྱང་ཆུབ་སེམས་འགྲེལ་དང་། །རིམ་པ་ལྔ་པ་སོགས་ལས་དོན་དམ་སེམས་
བསྐྱེད་བླང་བའི་ཆོ་ག་བཤད་པ་རྣམས་གསང་སྔགས་ལུགས་ཡིན་པས།
འབྲས་བུ་ཡེ་ཤེས་ཀྱི་རྣམ་པ་ལམ་བྱེད་དུ་བྱས་ནས་དེའི་རྟེན་འབྲེལ་སྒྲིག་
བྱེད་ཙམ་དུ་རྗེས་མཐུན་ཀུན་རྫོབ་ཀྱི་རྣམ་པས་བསྐྱེད་པ་སྟེ། བྱང་ཆུབ་
སེམས་འགྲེལ་ལས། བྱང་ཆུབ་སེམས་དཔའ་གསང་སྔགས་ཀྱི་སྒོར་སྤྱད་
པ་སྤྱོད་པ་རྣམས་ཀྱིས་དེ་ལྟར་ཀུན་རྫོབ་ཀྱི་རྣམ་པས་བྱང་ཆུབ་གྱི་སེམས་
སྨོན་པའི་རང་བཞིན་ཅན་བསྐྱེད་ནས། དོན་དམ་པའི་བྱང་ཆུབ་ཀྱི་སེམས་
བསྒོམས་པའི་སྟོབས་ཀྱིས་བསྐྱེད་པར་བྱ་བ་ཡིན་ཏེ། ཞེས་པས་སྔགས་
ལུགས་ཀྱི་ཆོ་ག་དེ་ཡང་སྒོམ་བྱུང་ལ་མ་ལྟོས་པར་ཆོ་ག་རྐྱང་པས་བསྐྱེད་
ནུས་པ་མ་ཡིན་པའི་ཕྱིར། མཚན་ཉིད་པ་མ་ཡིན་ལ། གལ་ཏེ་སྤང་སྐོང་
ཕྱག་བརྒྱ་པར། དོན་དམ་པའི་བྱང་ཆུབ་ཀྱི་མཆོག་ཏུ་སེམས་བསྐྱེད་པར་
བྱའོ། །ཞེས་གསུངས་པ་ལྟར་མདོ་ལས་བཤད་པ་སྲིད་ནའང་། དེ་འདྲ་
དེ་དམ་བཅའ་ཙམ་དུ་ཟད་ཀྱི། ཆོ་གའི་སྒོ་ནས་བསྐྱེད་པ་མ་ཡིན་ཏེ། གཞན་
དུ་ན་བརྡའ་ལས་བྱུང་བའི་སེམས་བསྐྱེད་དུ་ཐལ་བར་འགྱུར་རོ། །དེ་ལྟར་
ཡང་རབ་དབྱེ་ལས། དོན་དམ་སེམས་བསྐྱེད་ཅེས་བྱ་བ། བསྒོམ་པའི་
བ04



སྡོམ་གསུམ་དཔག་བསམ་སྙེ་མ།
སྟོབས་ཀྱིས་སྐྱེ་མོད་ཀྱི། །ཆོ་གའི་སྒོ་ནས་འདི་མི་སྐྱེ། །གལ་ཏེ་ཆོ་གས་
སྐྱེ་ན་ནི། །བརྡ་ལས་བྱུང་བའི་སེམས་བསྐྱེད་འགྱུར། །འདི་ནི་དོན་དམ་
ཆོས་ཉིད་ཀྱིས། ཐོབ་པ་ཞེས་བྱའི་སེམས་བསྐྱེད་ཡིན། །ཞེས་དང་། དོན་
དམ་སེམས་བསྐྱེད་བྱའོ་ཞེས། །གལ་ཏེ་རྒྱུ་ལ་གསུངས་སྲིད་ཀྱང་། །དམ་
བཅའ་ཡིན་གྱི་ཆོ་ག་མིན། །ཞེས་སོ། །དེས་ན་དོན་དམ་སེམས་བསྐྱེད་
མཚན་ཉིད་པ་ནི། སྒོམ་པའི་སྟོབས་ལས་ངང་གིས་སྐྱེ་བ་ཡིན་ཏེ། དགོངས་
པ་ངེས་འགྲེལ་ལས། དོན་དམ་པ་བྱང་ཆུབ་ཀྱི་སེམས་དེ་ནི་འཇིག་རྟེན་
ལས་འདས་པ། སྤྲོས་པ་མཐའ་དག་དང་བྲལ་བ། ཤིན་ཏུ་གསལ་བ།
དོན་དམ་པའི་སྤྱོད་ཡུལ། དྲི་མ་མེད་པ། མི་གཡོ་བ། རླུང་མེད་པའི་མར་
མེའི་རྒྱུན་བཞིན་དུ་མི་གཡོ་བའོ། །དེ་འགྲུབ་པ་ནི་རྟག་ཏུ་གུས་པས་ཞི་
གནས་དང་། ལྷག་མཐོང་གི་རྣལ་འབྱོར་གོམས་པ་ལས་འགྱུར་རོ། །
ཞེས་ཀ་མ་ལ་ཤཱི་ལས་སྒོམ་རིམ་དུ་དྲངས་པ་ལྟར་རོ།།
བཞི་པ་ཐོབ་པ་མི་ཉམས་པར་བསྲུང་བའི་ཚུལ་ལ། བསྟན་
བཤད་བསྡུ་གསུམ་ལས། དང་པོ་མདོར་བསྟན་ནི། བར་དུ་མི་
ཉམས་བསྲུང་བའི་ཐབས་བཤད་པ། །བྱང་ཆུབ་སེམས་དཔའི་ཚུལ་ཁྲིམས་
གསུམ་ཡིན་ཏེ། །ཉེས་སྤྱོད་སྡོམ་དང་དགེ་བ་ཆོས་སྡུད་དང༌། །སེམས་
ཅན་དོན་བྱེད། ཅེས་པ་སྟེ དེ་ལྟར་སྡོམ་པ་ཐོབ་ནས་མི་ཉམས་པར་བསྲུང་
305



ལེགས་བཤད་རྒྱ་མཚོར་འཇུག་པའི་གྲུ་གཟིངས།
དགོས་པས། དེའི་ཐབས་བཤད་པ་ལ། ཇི་ལྟར་བསྲུང་ཚུལ་དང༌།
གང་བསྲུང་བྱའི་ཚུལ་ཁྲིམས་གཉིས་ལས། དང་པོ་ནི། བསླབ་བཏུས་
ལས། བྱང་ཆུབ་སེམས་དཔའི་སྡོམ་པ་ནི། །རྒྱས་པར་ཐེག་པ་ཆེ་ལས་
འབྱུང་། །ཞེས་དང༌། དགེ་བའི་བཤེས་གཉེན་མི་བཏང་ཞིང༌། །མདོ་སྡེ་
དག་ལ་རྟག་བལྟ་བས། །ཞེས་པས་བྱང་ཆུབ་སེམས་དཔའི་བསླབ་པའི་
གཞི་རྣམས་ཤེས་པར་བྱ་བའི་ཕྱིར། བདག་རྐྱེན་ཐེག་པ་ཆེན་པོའི་དགེ་
བའི་བཤེས་གཉེན་མི་གཏོང་པར་གུས་པས་བསྟེན་ཅིང་། དམིགས་པའི་
རྐྱེན་སྤྱིར་ཐེག་པ་ཆེན་པོའི་མདོ་སྡེ་རྣམས་དང་ཁྱད་པར་བྱང་ས་དང་བསླབ་
བཏུས་སོགས་བྱང་སེམས་ཀྱི་བསླབ་པའི་གནས་རྒྱ་ཆེར་སྟོན་པའི་མདོ་
དང་བསྟན་བཅོས་དྲི་མ་མེད་པ་རྣམས་ལ་ཐོས་བསམ་གྱི་སྒོ་ནས་སྒྲོ་འདོགས་
བཅད་དེ་མཁས་པར་བྱའོ། །དེ་ལྟར་མཁས་པར་བྱས་པ་དེས་ཀྱང་། ཤེས་
པ་ཙམ་དུ་མ་བཞག་པར་རང་ནུས་ཅི་ཡོད་ཀྱིས་འབད་དེ་ཚུལ་བཞིན་དུ་
སྒྲུབ་དགོས་ཀྱི། གཞན་དུ་ན་བླང་དོར་གྱི་གནས་ལ་མ་རྨོངས་པར་ཤེས་
པ་དོན་མེད་དུ་འགྱུར་བའི་ཕྱིར་རོ། །དེ་ལྟར་ཡང་སྤྱོད་འཇུག་ལས། ལུས་
ཀྱིས་འདི་དག་སྤྱད་པར་བྱ། །ཚིག་ཙམ་བརྗོད་པས་ཅི་ཞིག་འགྲུབ། །
སྨན་དཔྱད་ཀླགས་པ་ཙམ་གྱིས་ནི། །ནད་པ་དག་ལ་ཕན་འགྱུར་རམ། །
ཞེས་གསུངས་པའི་ཕྱིར་རོ།། ཇི་ལྟར་བསྲུང་བའི་ཁྱད་པར་ལ་གཉིས་
306



སྡོམ་གསུམ་དཔག་བསམ་སྙེ་མ།
ཏེ༑ འགལ་རྐྱེན་རང་གཞན་གྱི་སྤྱོད་པ་ཉམས་པའི་རྒྱུ་བདུན་སྤོང་བ་དང་།
མཐུན་རྐྱེན་མི་ཉམས་པའི་རྒྱུ་དང་འཕེལ་བའི་རྐྱེན་ལ་བསླབ་པའོ། །
དང་པོ་ལ། རང་དོན་ཤེས་རབ་ཀྱི་གེགས་གསུམ་དང་། གཞན་དོན་
སྤྱོད་པའི་སྐྱོན་བཞི་སྤོང་བའོ།། དང་པོ་ནི། ཐོས་པ་ལ་མི་མོས། བསམ་
པ་ལ་གཡེལ། སྒོམ་པ་ལ་ལྷོད་པ་གསུམ་སྤོང་བའོ།། གཉིས་པ་
ནི། སྦྱོར་བ་ལེ་ལོ་ཆེ་བ། སྤྱོད་པ་གཞན་མི་དད་པ་ལ་སྦྱོར་བ། ཀུན་སློང་
སྙིང་རྗེ་མེད་པ། བྱེད་ལས་ཕྱིན་ཅི་ལོག་སྒྲུབ་པ་བཞི་སྤོང་བའོ། ། །
གཉིས་པ་ལ། །མི་ཉམས་པའི་རྒྱུ་གསུམ་དང༌། འཕེལ་བའི་རྐྱེན་
དགུ་ལ་བསླབ་བའོ། །དང་པོ་ལ་གསུམ་ལས། དང་པོ་ཚེ་འདིར་མི་ཉམས་
པའི་རྒྱུ་ནི། དྲན་པ་གསུམ་སྟེ། སེམས་བསྐྱེད་སྐྱེས་པའི་ཕན་ཡོན། ཉམས་
པའི་ཉེས་དམིགས། རྙེད་པར་དཀའ་བ་ཡང་ཡང་དྲན་པར་བྱེད་པའོ། །
གཉིས་པ་ཕྱི་མར་མི་ཉམས་པའི་རྒྱུ་ནི། ཕྱིན་ཅི་མ་ལོག་པའི་ཐབས་
གསུམ་སྟེ། དུས་གསུམ་དུ་ཡན་ལག་བདུན་པ་བྱེད་པ། རྒྱལ་བ་སྲས་
བཅས་ལ་གསོལ་བ་འདེབས་པ། ཆོས་དང་འགལ་བའི་བདུད་ལས་སློང་
བའོ།། གསུམ་པ་འདི་ཕྱི་གཉིས་ཀར་མི་ཉམས་པའི་རྒྱུ་ནི། གཅེས་
པ་ལྔ་སྟེ། བསྒྲུབ་བྱ་སེམས་ཅན་ལ་རང་བས་གཅེས་པ། སྒྲུབ་བྱེད་ཆོས་
ལ་ནོར་བས་གཅེས་པ། གཙོ་བོ་བྱང་སེམས་ལ་སྙིང་བས་གཅེས་པ། བདག་
307
307



ལེགས་བཤད་རྒྱ་མཚོར་འཇུག་པའི་གྲུ་གཟིངས།
རྐྱེན་བཤེས་གཉེན་ལ་ཕ་མ་བས་གཅེས་པ། ཐོབ་བྱ་སངས་རྒྱས་ལ་ལོངས་
སྤྱོད་བས་གཅེས་པ་ལྔ་ལ་བསླབ་པར་བྱའོ།། གཉིས་པ་ལ། དྲན་པ་
ལྔ་དང་། བྱ་བ་བཞི་སྟེ། འདུས་བྱས་ཀྱི་གཡོ་བ། སྡུག་བསྔལ་གྱི་མཐའ།
ཆོས་ཀྱི་ཕན་ཡོན། སྟོན་པའི་ཆེ་བ། བྱང་སེམས་ཀྱི་ཕན་ཡོན་དྲན་པ་ལྔ་
དང་། ཤེས་བཞིན་གྱི་མིག་གིས་བལྟ་བ། བརྩོན་འགྲུས་ཀྱི་རྟ་མཆོག་གིས་
འགྲོ་བ། ངེས་འབྱུང་གི་ལྕག་གིས་བསྐུལ་བ། །ཐར་བའི་གྲོང་ཁྱེར་ཡིད་
ལ་བྱ་བ་བཞིའོ། །མདོར་ན་ཀུན་མཁྱེན་ཆེན་པོས། རྟག་ཏུ་དྲན་དང་ཤེས་
བཞིན་བག་ཡོད་ཀྱིས། །མི་དགེ་སྤང་ཞིང་དགེ་ཆོས་རྒྱ་མཚོ་སྒྲུབ། །ཅེས་
གསུངས་པ་ལྟར་དྲན་པ་དང་བག་ཡོད་དང་ཤེས་བཞིན་གསུམ་མི་ཉམས་
པར་བསྐྱེད་དེ། འཆད་འགྱུར་གྱི་རྩ་བ་དང་ཡན་ལག་གི་ལྟུང་བས་མི་གོས་
པར་བྱ་བ་དང་། ཉིན་མཚན་དུས་དྲུག་ཏུ་རྒྱུན་བཤགས་བྱ་ཞིང་སེམས་
བསྐྱེད་ཆོ་ག་བཞིན་དུ་བླང་བའམ། ཡང་ན་མཚན་མོ་གཉིད་ཐམས་ཅད་
ཐབས་ཤེས་གང་རུང་གི་དགེ་བའི་གཉིད་དུ་བཏང་ནས། ཉིན་པར་གྱི་དུས་
ལ་ཆ་དྲུག་ཏུ་བཅད་ནས་དེ་ལྟར་བསླབ་པོ། །འོ་ན་ལས་དང་པོ་པ་རྣམས་
ཀྱིས་མདོ་སྡེ་དག་ལས་གསུངས་པའི་བྱང་སེམས་ཀྱི་བསླབ་བྱ་རྣམས་ལས་
ཇི་ཙམ་ཞིག་བསླབ་པར་བྱ་ཞེ་ན། ལས་དང་པོ་པས་མགོ་གཏོང་བ་སོགས་
ནུས་པ་མེད་བཞིན་དུ་སྒྲུབ་པ་སྟོན་པས་དངོས་སུ་བཀག་པ་ལས་སྤྱད་པས་
འ0s



སྡོམ་གསུམ་དཔག་བསམ་སྙེ་མ།
ལྟུང་བར་བཤད་པ་དང་། མ་བཀག་ཀྱང་ལས་དང་པོ་བའི་སྐབས་སུ་ཉམས་
སུ་བླང་མི་རུང་བ་གཉིས་མ་གཏོགས་པ། བྱང་སེམས་ཀྱི་བསླབ་བྱ་ནུས་
པའི་ཡུལ་དུ་གྱུར་པ་མཐའ་དག་ལ་བསླབ་དགོས་ཏེ། བསླབ་བཏུས་ལས།
མདོར་ན་རང་གི་ནུས་པའི་ཡུལ་མ་ཡིན་པའི་བྱ་བ་རྣམས་ལྟུང་བ་མེད་དེ།
དོན་མེད་པ་ཉིད་ཀྱིས་དེ་ལ་བསླབ་པ་བཅས་པ་མེད་པའི་ཕྱིར་རོ། །གཞན་
ལ་ནི་རང་བཞིན་གྱི་ཁ་ན་མ་ཐོ་བ་དང་བཅས་པ་ཉིད་དུ་བཟུང་བ་ཁོ་ནའོ། །
རང་གི་ནུས་པའི་ཡུལ་མ་ཡིན་པ་གང་ཞིག་ལ་བརྩོན་པར་བྱེད་ན་ལྟུང་
བར་འགྱུར་ཏེ། དེ་ནི་བསམ་མི་དགོས་བར་སྤྱིར་སྡིག་པ་བཤགས་པའི་
ཁོངས་སུ་འདུས་པས་དེ་ལས་གྲོལ་བར་འགྱུར་རོ། །དེ་དག་ནི་མདོར་ན་
བྱང་ཆུབ་སེམས་དཔའི་བསླབ་པའི་ཁོག་པ་ཡིན་ཏེ། རྒྱས་པར་ནི་བསྐལ་
པ་ དཔག་ཏུ་མེད་ པ་ མཐའ་ ཡས་ པར་བཤད་དུ་ ཡོད་དོ། །ཞེས་ སོ།
གཉིས་པ་གང་བསྲུང་བའི་ཚུལ་ཁྲིམས་ལ་ལྔ་སྟེ། དབྱེ་གཞི། དབྱེ་
ངོ། གྲངས་ངེས། གོ་རིམ། བསླབས་པའི་ཕན་ཡོན་ནོ།། དང་པོ་ནི།
བྱང་སེམས་ཀྱི་སྡོམ་པ་ཙམ་མོ།། གཉིས་པ་ནི། ཚུལ་ཁྲིམས་གསུམ་
སྟེ༑ དཀོན་བརྩེགས་ལས། འོད་སྲུང་། དེ་ལ་བྱང་ཆུབ་སེམས་དཔའི་
ཚུལ་ཁྲིམས་ནི་རྣམ་པ་གསུམ་སྟེ། །སྡོམ་པའི་ཚུལ་ཁྲིམས་དང༌། དགེ་
བའི་ཆོས་རྣམས་སྡུད་པའི་ཚུལ་ཁྲིམས་དང་། །སེམས་ཅན་གྱི་དོན་སྒྲུབ་
309
300



ལེགས་བཤད་རྒྱ་མཚོར་འཇུག་པའི་གྲུ་གཟིངས།
པའི་ཚུལ་ ཁྲིམས་སོ། །ཞེས་གསུངས། དེ་གསུམ་ཀྱང་ངོ་བོ་གཅིག་ལ་
ལྡོག་པས་ཕྱེ་བ་ཙམ་དུ་ཟད་དེ། དཔེར་ན་ནོར་བུ་གཅིག་ཉིད། མུན་པ་
སེལ་བ། འདོད་དགུའི་ནོར་སྡུད་པ། རིམས་ནད་ལ་ཕན་པ་བཞིན་ནོ། །
གསུམ་པ་ནི། བྱང་ཆུབ་སེམས་དཔའ་རྣམས་ཀྱི་བྱ་བ་ལ་རང་གཞན་གྱི་
དོན་གཉིས་སུ་ངེས་པ་ལས། སེམས་ཅན་དོན་བྱེད་ཀྱིས་གཞན་རྒྱུད་དང་།
སྡོམ་སྡུད་གཉིས་ཀྱིས་རང་རྒྱུད་སྨིན་པར་བྱེད་པའི་ཕྱིར། གསུམ་དུ་གྲངས་
ངེས་སོ།། བཞི་པ་ནི། སྡོམ་པའི་ཚུལ་ཁྲིམས་དང་པོར་སྨོས་ཏེ། ཚུལ་
ཁྲིམས་གཞན་གཉིས་ཀྱི་གཞི་རྟེན་དུ་འགྲོ་བའི་ཕྱིར། དེའི་འོག་ཏུ་དགེ་བ་
ཆོས་སྡུད་དང་སེམས་ཅན་དོན་བྱེད་གཉིས་རིམ་པར་བཞག་སྟེ། རང་རྒྱུད་
ལ་དགེ་ཆོས་མ་བསྡུས་པར་སེམས་ཅན་གཞན་གྱི་དོན་བྱེད་མི་ནུས་པའི་
ཕྱིར་རོ། །ལྔ་པ་ནི། ཚུལ་ཁྲིམས་འདི་གསུམ་ལ་ལེགས་པར་བསླབས་
པས་ནམ་ཞིག་འཚང་རྒྱ་བའི་ཚེ། སྤངས་རྟོགས་འཕྲིན་ལས་དང་བཅས་
པ་ཐོབ་པར་བྱེད་དེ། སྡོམ་པའི་ཚུལ་ཁྲིམས་ཀྱིས་སྤངས་པ་ཕུན་ཚོགས་།
དགེ་བ་ཆོས་སྡུད་ཀྱིས་རྟོགས་པ་ཕུན་ཚོགས། སེམས་ཅན་དོན་བྱེད་ཀྱིས་
འཕྲིན་ལས་ཕུན་ཚོགས་ཐོབ་པའི་རྒྱུར་འགྲོ་བ་ཡིན་ནོ།།
གཉིས་པ་རྒྱས་པར་བཤད་འདོད་ནས། གསུམ་ལས་དང་པོ་ནི། །
ཞེས་སྨོས་ཏེ། འདི་ལ་ཉེས་སྤྱོད་སྡོམ་པ། དགེ་བ་ཆོས་སྡུད། སེམས་ཅན་
310



-
，
སྡོམ་གསུམ་དཔག་བསམ་སྙེ་མ།
དོན་བྱེད་གསུམ་དུ་ཡོད་པ་ལས། དང་པོ་ཉེས་སྤྱོད་སྡོམ་པའི་ཚུལ་ཁྲིམས་
ལ༑ མཚན་ཉིད་དང༌། དབྱེ་བ་གཉིས། དང་པོ་ནི། བྱང་སེམས་ཀྱི་སྤང་
བྱ་ཉེས་སྤྱོད་ཆ་དང་བཅས་པ་གཞན་དོན་དུ་སློང་བའི་སེམས་པ་རྒྱུན་ཆགས་
པའོ།། གཉིས་པ་ལ། སྲོལ་གཉིས་ཀྱི་ལུགས་སོ་སོར་བཤད་པ་
དང༌། དེ་གཉིས་ཀྱི་ཁྱད་པར་ལ་དཔྱད་པའོ། །དང་པོ་ལ། ནམ་མཁའི་
སྙིང་པོ་དང་ཐབས་ལ་མཁས་པའི་མདོའི་རྗེས་སུ་འབྲངས་པ་ཀླུ་སྒྲུབ་
ལུགས་ཞི་བ་ལྷས་བསླབ་བཏུས་སུ་ཕྱེ་བ་དང་། ཐོགས་མེད་ཀྱི་བྱང་སའི་
ལུགས་ཙནྡྲ་གོ་མིས་སྡོམ་པ་ཉི་ཤུ་བར་ཕྱེ་བའོ། །དང་པོ་ལ། རྩ་ལྟུང་གི་
རྣམ་གཞག་བསྟན་པ་དང་། ཡན་ལག་གི་ཉེས་པ་གཞན་དུ་ཞལ་འཕངས་
པའོ། །དང་པོ་ལ། རྩ་ལྟུང་བཅོ་བརྒྱད་སོ་སོའི་དབྱེ་བ། རྟེན་དང་ལྟུང་
བའི་དབྱེ་བསྡུ། ཐུན་མོང་སྨོན་འཇུག་སྤངས་པ་རྩ་ལྟུང་དུ་བསྟན་པའོ། །
དང་པོ་ལ་གསུམ་སྟེ། རྒྱལ་པོ་ལ་ངེས་པ་ལྔ། བློན་པོ་ལ་ངེས་པ་ལྔ། ཕལ་
པ་ལ་ངེས་པ་བརྒྱད་དོ། །དང་པོ་ནི། དཀོན་མཆོག་དཀོར་འཕྲོག་དང་ནི་
ཆོས་སྤོང་ལས། །ཚུལ་ལྡན་ཚུལ་འཆལ་ཁྲིམས་གཅོད་བསླབ་འབེབས་
སོགས། །མཚམས་མེད་ལས་བྱེད་ལོག་ལྟ་ལྔ་རྒྱལ་པོ། །ཞེས་པ་སྟེ། རྩ་
ལྟུང་དང་པོ་དཀོན་མཆོག་གི་དཀོར་འཕྲོག་པ་ནི། སངས་རྒྱས་ཀྱི་མཆོད་
རྟེན་ནམ་སྐུ་གཟུགས་ཀྱི་རྫས་དང་། དམ་པའི་ཆོས་ཀྱི་གླེགས་བམ་དང་
ཟད་



ལེགས་བཤད་རྒྱ་མཚོར་འཇུག་པའི་གྲུ་གཟིངས།
ཆོས་སྨྲ་བའི་ཆ་རྐྱེན། དགེ་འདུན་རིས་སུ་ཆད་པའམ་མ་ཆད་པ་ལ་བསྔོས་
ཤིང་འདུ་བའི་རྫས་ཞིང་ལ་སོགས་པ་གང་ཡང་རུང་བ། རིན་ཐང་མ་ཚང་
ཡང་འདྲ་སྟེ། ཀུན་སློང་དྲག་པོས་འཕྲོག་པ་དང་རྐུ་བར་བྱེད་དམ། གཞན་
བྱེད་དུ་བཅུག་ཀྱང་ཕམ་པར་འགྱུར་ཞིང་། དགེ་འདུན་ལས་རྐུ་ན་བདག་
ཉིད་དེའི་གྲངས་སུ་གཏོགས་པར་ཤེས་ན་ལྟུང་བ་མེད་དོ།།
རྩ་ལྟུང་གཉིས་པ་དམ་ཆོས་སྤོང་བ་ནི། ཐེག་པ་གསུམ་གང་ཡང་
རུང་བའི་ལུང་གི་ཆོས་སྡེ་སྣོད་གསུམ་དང་། རྟོགས་པའི་ཆོས་བསླབ་པ་
གསུམ་ལས་གང་རུང་དུ་གཏོགས་པའི་དགེ་བ་རྣམས་སྟོན་པའི་བཀའ་
དང་ཐར་པ་ཐོབ་པའི་ཐབས་མ་ཡིན་ནོ། །ཞེས་རང་གིས་སྤོང་བར་བྱེད་
དམ་གཞན་སྤོང་དུ་འཇུག་པའོ། །རྩ་ལྟུང་གསུམ་པ་དགེ་སྦྱོང་ལ་ཆད་པས་
གཅོད་པ་ནི། བསླབ་པ་བཟུང་མ་བཟུང་གི་རབ་བྱུང་ངམ། ཚུལ་ཁྲིམས་
འཆལ་མ་འཆལ་གྱི་དགེ་སློང་གང་ཡིན་ཀྱང་རུང་སྟེ་རབ་བྱུང་གི་ཆ་ལུགས་
འཛིན་པ་ལ། ཀུན་སློང་ཞེ་སྡང་བས། དེའི་ངུར་སྨྲིག་གི་གོས་འཕྲོག་གམ་
བརྡག་གམ། བཙོན་དུ་འཇུག་གམ། ཁྱིམ་སར་འབེབས་སམ། གསོད་
པར་བྱེད་པ་ལས་གང་རུང་རེ་རེའམ་མང་དུ་བྱས་སམ་བྱེད་དུ་བཅུག་པའོ། །
རྩ་ལྟུང་བཞི་པ་མཚམས་མེད་ལྔ་བྱེད་པ་ནི། ཕ་མ་དགྲ་བཅོམ་གསུམ་
གསོད་པ། དགེ་འདུན་གྱི་དབྱེན་བྱེད་པ། སངས་རྒྱས་ལ་ངན་སེམས་ཀྱིས་
312



སྡོམ་གསུམ་དཔག་བསམ་སྙེ་མ།
ཁྲག་འབྱིན་པ་སྟེ་མཚམས་མེད་པའི་ལས་ལྔ་ལས་གང་ཡང་རུང་བ་བྱེད་
པའོ།། རྩ་ལྟུང་ལྔ་པ་ལོག་ལྟ་འཛིན་པ་ནི། ལས་རྒྱུ་འབྲས་མེད་ཅེས་
ལོག་པར་ལྟ་བས་མི་དགེ་བ་བཅུ་ལས་གང་ཡང་རུང་བ་ཞིག་བྱེད་དམ་
བྱེད་དུ་བཅུག་པ་སྟེ། འདི་ནི་སེམས་ཀྱི་ལས་ཡིན་པས་སྐྱེས་ཙམ་ཉིད་ནས་
དགེ་རྩ་ཆད་པས་ལྟུང་བར་འགྱུར་མོད།མི་དགེ་བའི་ལས་ལ་སྤྱོད་པའི་ཡན་
ལག་གཞན་ཚང་ན་ཤིན་ཏུའང་ལྕི་བར་འགྱུར་རོ། དེ་དག་ཀྱང་བསླབ་
བཏུས་ལས། དཀོན་མཆོག་གསུམ་གྱི་དཀོར་འཕྲོག་པ། །ཕས་ཕམ་པ་
ཡི་ལྟུང་བར་འདོད། །དམ་པའི་ཆོས་ནི་སྤོང་བྱེད་པ། །གཉིས་པར་ཐུབ་
པས་གསུངས་པ་ཡིན། །ཚུལ་ཁྲིམས་འཆལ་བའི་དགེ་སློང་ལའང་། །ངུར་
སྨྲིག་འཕྲོག་དང་རྡེག་པ་དང༌། །བཙོན་རར་འཇུག་པར་བྱེད་པ་དང༌། །
རབ་ཏུ་བྱུང་བ་འབེབས་པ་དང༌། །མཚམས་མེད་ལྔ་པོ་བྱེད་པ་དང༌། །
ལོག་པར་ལྟ་བ་འཛིན་པ་དང༌། །ཞེས་སོ།། གཉིས་པ་ནི། གྲོང་
ལྗོངས་གྲོང་ཁྱེར་གྲོང་རྡལ་ཡུལ་འཁོར་རྣམས། །འཇོམས་པར་བྱེད་པའང་
བློན་པོར་ངེས་པ་ལྔ། །ཞེས་པ་སྟེ། གྲོང་ནི་ཁྱིམ་གཅིག་པ་ལ་སོགས་པ་
དང༌། ལྗོངས་ནི་མི་རིགས་བཞི་གནས་པའི་ཕྱོགས་དང༌། གྲོང་ཁྱེར་ནི་
བཟོ་སྣ་བཅོ་བརྒྱད་ཡོད་པའི་གནས་དང༌། གྲོང་བརྡལ་ནི་ཚོང་པ་མང་
པོ་འདུ་བའི་གནས་དང་། ཡུལ་འཁོར་ནི་ཙམ་པ་ཀ་སོགས་ཡུལ་ཆེན་པོ་
313



ལེགས་བཤད་རྒྱ་མཚོར་འཇུག་པའི་གྲུ་གཟིངས།
རྣམས་ལས་གང་ཡང་རུང་བ་ཞེ་སྡང་གིས་མེ་ལ་སོགས་པས་འཇོམས་པར་
བྱེད་པའོ། །འང་སྒྲ་ནི་སྡུད་པར་བྱེད་པ་སྟེ། ལོག་ལྟ་དོར་བའི་སྔར་གྱི་རྩ་
ལྟུང་དང་པོ་བཞི་དང་། དེའི་སྟེང་དུ་གྲོང་སོགས་འཇོམས་པ་ལྔ་པོ་གཅིག་
ཏུ་བགྲངས་པའང་རྩ་ལྟུང་ཡིན་པས་བློན་པོར་ངེས་པ་ལྔ་སྟེ། དེ་ལས།
གྲོང་ལ་སོགས་པ་འཇིག་པ་ཡང་། །རྩ་བའི་ལྟུང་བར་རྒྱལ་བས་གསུངས། །
ཞེས་སོ།། གསུམ་པ་ནི། མ་སྦྱངས་སྟོང་ཉིད་བརྗོད་སྔས་ཉན་ཐོས་
སྨོན། །རྫོགས་བྱང་ཕྱིར་ལྡོག་ཐེག་དམན་སེམས་བསྐྱེད་དང་། །སོ་ཐར་
སྤངས་ནས་ཐེག་ཆེན་སློབ་པ་དང་། །ཉན་ཐོས་ཐེག་པས་ཆགས་སོགས་
མི་བཟློག་པས། དེ་བཟློག་དེ་ཡི་འབྲས་བུ་མེད་པར་བྱས། །ཕྲག་དོག་
དབང་གིས་བདག་བསྟོད་གཞན་སྨོད་དང༌། །རྙེད་དང་བཀུར་སྟིའི་ཆེད་
དུ་བདག་འཚོང་དང༌། །དགེ་སློང་ཆད་པས་གཅོད་འཇུག་སུག་འབུལ་
དང༌། །སྤོང་བའི་ལོངས་སྤྱོད་ཁ་ཏོན་པ་ལ་བྱིན། །ཞི་གནས་འདོར་བཅུག་
ཕལ་ལ་འབྱུང་ངེས་བརྒྱད། །ཅེས་པ་སྟེ།
ལས་དང་པོ་པའི་རྩ་ལྟུང་ལ་བརྒྱད་ལས་དང་པོ་ནི། བློ་མ་སྦྱངས་
པའི་སེམས་ཅན་ལ་སྣོད་མ་བརྟགས་པར་ཟབ་མོ་སྟོད་པ་ཉིད་བསྟན་
པས་སྐྲག་ནས་བྱང་ཆུབ་ཀྱི་སེམས་བཏང་སྟེ་ཉན་རང་གི་བྱང་ཆུབ་ཏུ་
སྨོན་ན་སྟོན་པ་པོ་ལ་ལྟུང་བར་འགྱུར་ཞིང་། གལ་ཏེ་ཡུལ་ཀྱང་འཇུག་
314



སྡོམ་གསུམ་དཔག་བསམ་སྙེ་མ།
སྡོམ་དང་ལྡན་ན་དེ་ལའང་ལྟུང་བ་འབྱུང་ངོ། །
ལྟུང་བ་གཉིས་པ་ནི། སངས་རྒྱས་སྒྲུབ་པའི་ལམ་དུ་ཞུགས་པ་ལ་
དེར་ཤེས་བཞིན་དུ་ཁྱོད་ཀྱིས་རྒྱུ་ཕྱིན་དྲུག་ལ་སྤྱོད་པ་དང་འབྲས་བུ་སངས་
རྒྱས་ཐོབ་པར་མི་ནུས་པས་ཉན་ཐོས་སམ་རང་རྒྱལ་དུ་སེམས་བསྐྱེད་ཅིག་
དང༌། དེས་ཁྱོད་འཁོར་བ་ལས་ངེས་པར་འབྱུང་བར་འགྱུར་རོ། །ཞེས་
རྫོགས་བྱང་ལས་ཕྱིར་ལྡོག་པར་བྱེད་པའོ།། ལྟུང་བ་གསུམ་པ་ནི།
ཉན་ཐོས་ཀྱི་རིགས་ཅན་སོ་སོར་ཐར་པ་ལ་སློབ་པའམ། རབ་ཏུ་བྱུང་མ་
ཟིན་ཀྱང་སློབ་པར་འདོད་པ་དག་ལ། དགོས་པ་ཁྱད་པར་ཅན་མེད་པར་
ཁྱོད་སོ་ཐར་ལ་བསླབས་པས་ཅི་ཞིག་བྱ་སྟེ། རྫོགས་བྱང་དུ་སེམས་བསྐྱེད་
ལ་ཐེག་པ་ཆེན་པོ་ཀློགས་ཤིག་དང༌། དེས་ཉེས་པར་བྱས་པའི་ལས་
རྣམས་བྱང་ཆུབ་ཀྱི་སེམས་ཀྱི་མཐུས་འཇོམས་སོ། །ཞེས་ཐེག་ཆེན་ལ་
སློབ་ཏུ་འཇུག་པའོ།། ལྟུང་བ་བཞི་པ་ནི། ཉན་ཐོས་ཀྱི་ཐེག་པས་
ཆགས་སོགས་ཉོན་མོངས་བ་སྤོང་མི་ནུས་པས་ཐེག་ཆེན་ཉིད་ལ་སློབས་
ཤིག །ཅེས་ཉན་ཐོས་ལ་ཐར་ལམ་མེད་པར་རང་འཛིན་ཅིང་། དགོས་པ་
ཁྱད་པར་ཅན་མེད་པར་གཞན་ཡང་འཛིན་དུ་འཇུག་པའོ།། ལྟུང་
བ་ལྔ་པ་ནི། རྙེད་བཀུར་གྱི་ཕྱིར་རྙེད་བཀུར་ཅན་གྱི་བྱང་སེམས་གཞན་
ལ་ཕྲག་དོག་གིས་དེའི་སྐྱོན་བདེན་པའམ་རྫུན་པ་གང་རུང་བརྗོད་པས་
315



ལེགས་བཤད་རྒྱ་མཚོར་འཇུག་པའི་གྲུ་གཟིངས།
སྨོད་ཅིང་། བདག་ཉིད་ལ་མི་ཆོས་བླ་མའི་ཡོན་ཏན་མེད་ཀྱང་ཡོད་པར་
བསྒྲགས་པ་གཞན་གྱིས་གོ་བའོ།། ལྟུང་བ་དྲུག་པ་ནི། རྙེད་བཀུར་
གྱི་ཕྱིར་མ་རྟོགས་བཞིན་དུ་བདག་གིས་ཆོས་ཟབ་མོ་སྟོང་པ་ཉིད་མངོན་
སུམ་དུ་རྟོགས་སོ། །ཞེས་མི་ཆོས་བླ་མའི་རྫུན་ལོག་པར་སྨྲས་པ་གཞན་
གྱིས་གོ་བའོ།། ལྟུང་བ་བདུན་པ་ནི། རྒྱལ་རིགས་ལྟ་བུ་དབང་པོ་
ཆེ་དང་། ཆོས་འདི་པའི་དགེ་སྦྱོང་ཕྲ་མས་ཕྱེ་ནས། དབང་པོ་ཆེའི་ཕྱོགས་
ལ་བརྟེན་ཏེ། དགེ་སྦྱོང་ལ་ནོར་གྱི་ཆད་པས་གཅོད་དུ་འཇུག་པ་དང༌།
དེའི་རྐྱེན་གྱིས་དགེ་སྦྱོང་གིས་དཀོན་མཆོག་གི་དཀོར་བརྐུས་ནས་ཕྲ་མ་
བྱེད་པ་ལ་ཕག་སུག་ཏུ་ཕུལ་བ། དེ་དག་ཕྲ་མ་བྱེད་པ་རང་གིས་ལེན་ནམ།
དབང་པོ་ཆེ་ལ་བྱིན་པས་ནོར་བདག་གིར་བྱས་ན་དེ་གཉིས་ཀ་ལ་ལྟུང་
བར་འགྱུར་རོ།། ལྟུང་བ་བརྒྱད་པ་ནི། ཆོས་ལྡན་གྱི་དགེ་སྦྱོང་ལ་
གནོད་པའི་ཁྲིམས་ངན་བཅས་ཏེ། ཞི་གནས་ཀྱིས་མཚོན་པའི་རྣལ་འབྱོར་
འདོར་དུ་འཇུག་པ་དང༌། དགེ་སློང་སྤོང་བ་བསམ་གཏན་པའི་ལོངས་
སྤྱོད་ཕྲོགས་ནས་ཀློག་པ་ཁ་ཏོན་པ་ལ་སྟེར་བའམ་སྟེར་དུ་འཇུག་པ་སྟེ། །
ལེན་པ་པོ་ཡང་ཕྲོག་པ་པོའི་ཕྱོགས་སུ་གཏོགས་ན་རྩ་ལྟུང་འབྱུང་ངོ། །དེ་
དག་ཀྱང་། བློ་སྦྱངས་མ་བྱས་སེམས་ཅན་ལ། །སྟོང་པ་ཉིད་ནི་བརྗོད་པ་
དང༌། །སངས་རྒྱས་ཉིད་ལ་ཞུགས་པ་དང། །རྫོགས་པའི་བྱང་ཆུབ་ལྡོག་
3i6



སྡོམ་གསུམ་དཔག་བསམ་སྙེ་མ།
པ་དང་། །སོ་སོ་ཐར་པ་ཡོངས་སྤངས་ཏེ། །ཐེག་པ་ཆེ་ལ་སྦྱོར་བ་དང་། །
སློབ་པའི་ཐེག་པས་ཆགས་ལ་སོགས། །སྤོང་བར་འགྱུར་བ་མིན་ཞེས་
འཛིན། །ཕ་རོལ་དག་ཀྱང་འཛིན་འཇུག་དང་། །རང་གི་ཡོན་ཏན་བརྗོད་
པ་དང་། །རྙེད་པ་དང་ནི་བཀུར་སྟི་དང༌། །ཚིག་བཅད་སྒྱུ་ཡིས་གཞན་
སྨོད་དང་། །བདག་ནི་ཟབ་མོ་བཟོད་པའི་ཞེས། །ལོག་པ་ཉིད་ནི་སྨྲ་བ་
དང་། དགེ་སྦྱོང་ཆད་པས་གཅོད་འཇུག་དང་། །དཀོན་མཆོག་གསུམ་གྱི་
སྦྱིན་བྱེད་དང་། །སྦྱིན་པ་ལེན་པར་བྱེད་པ་དང༌། །ཞི་གནས་འདོར་བར་
བྱེད་པ་དང་། །ཡང་དག་འཇོག་པའི་ལོངས་སྤྱོད་རྣམས། །ཁ་ཏོན་བྱེད་
ལ་སྦྱིན་པ་རྣམས། །དེ་དག་རྩ་བའི་ལྟུང་བ་སྟེ། །སེམས་ཅན་དམྱལ་བ་
ཆེན་པོའི་རྒྱུ། །ཞེས་སོ།། གཉིས་པ་ནི། དེ་དེར་འབྱུང་ཉེས་བཞག་
གིས་ཀུན་ལ་ཀུན། །མིང་དུ་བཅོ་བརྒྱད་རྫས་སུ་བཅུ་བཞི་སྟེ། །ཞེས་པས་
འདིར་རྒྱལ་པོ་དང༌། བློན་པོ་དང་། ལས་དང་པོ་པའི་ལྟུང་བ་ཞེས་སྨོས་
པ་ནི། གཙོ་བོར་དེ་དང་དེ་ལ་འབྱུང་ཉེ་བས་བཞག་པ་སྟེ། དཔེར་ན་ལྟུང་
བའི་རྟེན་བྱང་སེམས་ཀྱི་སྡོམ་ལྡན་ཡིན་ཕྱིན་འདིར་མི་དང་མི་མ་ཡིན་ལ་
ངེས་པ་མེད་ཀྱང་བསླབ་བཏུས་ཀྱི་ལས་དང་པོ་པའི་ལྟུང་བའི་མཚམས་
སྦྱོར་དུ། རིགས་ཀྱི་བུའམ་རིགས་ཀྱི་བུ་མོ་ཞེས་འབྱུང་ཉེ་བའི་དབང་དུ་
མཛད་ནས་ཕོ་མོ་གང་རུང་དངོས་སུ་སྨོས་པ་བཞིན་ནོ། །དེས་ན་བྱང་ཆུབ་
317



རྟ་
ལེགས་བཤད་རྒྱ་མཚོར་འཇུག་པའི་གྲུ་གཟིངས།
སེམས་དཔའ་སྤྱོད་པ་ལ་ཞུགས་པ་ཡན་ཆད་ལ་རྩ་ལྟུང་འབྱུང་བ་མི་སྲིད་
པས། སོ་སོ་སྐྱེ་བོའི་གང་ཟག་མི་དང་གནོད་སྦྱིན་སོགས་གང་ཡང་རུང་
བ་བྱང་ཆུབ་སེམས་དཔའི་སྡོམ་པ་དང་ལྡན་པའི་ལས་དང་པོ་པ་ཀུན་གྱི་
ལྟུང་བ་ཡིན་པར་གསུངས་ཏེ། བསླབ་བཏུས་ལས། གང་དག་ལ་མང་དུ་
འབྱུང་བ་དེ་དག་ལ་དེ་རང་གི་མིང་གིས་སྨོས་ཏེ་བསྟན་པས་འཇིགས་པ་
བསྐྱེད་པའི་ཕྱིར་བཟློག་གོ །ཐམས་ཅད་ཀྱིས་ཀྱང་ཕན་ཚུན་དུ་ལྟུང་བ་
སྤང་བར་བྱའོ། །ཞེས་སོ། །དེ་ལྟར་བཅོ་བརྒྱད་པོ་དེ་རྣམས་མིང་གི་སྒོ་
ནས་སམ། དོན་གྱི་སྒོ་ནས་ཕྱེ་བ་གང་ཡིན་ཞེ་ན། མདོ་ལས། མིང་བཅོ་
བརྒྱད་དུ་ཕྱེ་ཡང་དོན་གྱི་སྒོ་ནས་རྫས་བཅུ་བཞིར་འདུ་སྟེ། བློན་པོའི་རྩ་
ལྟུང་དང་པོ་བཞི་རྒྱལ་པོའི་རྩ་ལྟུང་དང་པོ་བཞི་ལས་ལྟུང་བ་ཐ་དད་མེད་
པའི་ཕྱིར་རོ།། གསུམ་པ་ནི། སྨོན་འཇུག་སེམས་བཏང་དེ་རྣམས་
རྩ་ལྟུང་ཡིན། །ཞེས་པ་སྟེ། ཐེག་པ་དམན་པར་སེམས་བསྐྱེད་པའམ།
སེམས་ཅན་བློས་སྤངས་ན་སྨོན་སེམས་བཏང་བ་སྟེ། གསང་ཆེན་ཐབས་
ལ་མཁས་པའི་མདོ་ལས། རིགས་ཀྱི་བུ་བྱང་ཆུབ་སེམས་དཔའ་ཉན་ཐོས་
དང་རང་སངས་རྒྱས་ཡིད་ལ་བྱེད་པས་གནས་པ་འདི་ནི་བྱང་ཆུབ་སེམས་
དཔའི་རྩ་བའི་ལྟུང་བ་ལྕི་བའོ། །ཞེས་པས་སྔར་གྱི་རྩ་ལྟུང་བཅོ་བརྒྱད་ཀྱི་
སྟེང་དུ་སྨོན་པ་བཏང་བས་བཅུ་དགུ་དང༌
། དེའི་སྟེང་དུ་དཀོན་བརྩེགས་
3is



སྡོམ་གསུམ་དཔག་བསམ་སྙེ་མ།
ལས་བཤད་པ་ལྟར་འཇུག་སེམས་སྤངས་ཏེ་དགེ་ལ་མི་སྦྱོར་བ་བསྣན་པས་
རྩ་ལྟུང་ཉི་ཤུར་འགྱུར་རོ། །དེ་ཡང་བྱང་ཆུབ་སེམས་དཔའ་དབང་པོའི་
རིམ་པས་ཕྱེ་ན་བསླབ་བྱ་གསུམ་སྟེ། ནམ་མཁའ་སྙིང་པོའི་མདོ་དང་བསླབ་
བཏུས་ལས་གསུངས་པའི་བཅོ་བརྒྱད་དམ་བཅུ་བཞི་ནི་དབང་རྣོན་གྱི་ཐུན་
མོང་མ་ཡིན་པའི་རྩ་ལྟུང་ཡིན་ལ། དབང་འབྲིང་ཡན་ཆད་ཀྱི་བསླབ་བྱ་
ལ་བཞིར་བསྟན་ཏེ། ཐབས་ལ་མཁས་པའི་མདོའི་དོན་བསླབ་བཏུས་
ལས། བྱང་ཆུབ་སེམས་ནི་ཡོངས་འདོར་དང་། །ཆགས་དང་སེར་སྣ་མི་
ཟད་པས། །སློང་ལ་སྦྱིན་པར་མི་བྱེད་དང༌། སྒྲིམས་ཏེ་དགའ་བར་བྱེད་
པ་ན། །སེམས་ཅན་ལ་ནི་མི་བཟོད་པས། །ཁྲོས་པས་སེམས་ཅན་རྡེག་
པ་དང༌། །ཉོན་མོངས་པ་དང་གཞན་མཐུན་པས། །ཆོས་ལྟར་བཅོས་པ་
སྟོན་པའོ། །ཞེས་སོ། །དབང་བརྟུལ་ལ་བསླབ་བྱ་གཅིག་ཏུ་བསྟན་པ་ནི།
བཤད་མ་ཐག་པའི་སྨོན་སེམས་མི་འདོར་བ་ལ་བསླབ་པ་ཉིད་ཡིན་ལ།
འདི་ནི་བྱང་སེམས་དབང་པོ་རྣོ་བརྟུལ་འབྲིང་གསུམ་མཐའ་དག་གིས་ངེས་
པར་སློབ་དགོས་པའི་བསླབ་བྱ་སྟེ། གཞན་དོན་དུ་རྫོགས་བྱང་དོན་གཉེར་
གྱི་སྨོན་སེམས་ཉམས་ན། བྱང་སེམས་ཀྱི་སྡོམ་པ་ལས་ཉམས་བྱེད་ཀྱི་རྩ་
ལྟུང་ཤིན་ཏུ་ལྕི་བ་ཡིན་པའི་ཕྱིར། དེ་ལྟར་ཡང་རྒྱལ་པོ་ལ་གདམས་པའི་
མདོ་ལས། རྒྱལ་པོ་ཆེན་པོ། ཁྱོད་ནི་འདི་ལྟར་བྱ་བ་མང་བ། བྱེད་པ་མང་
3



ལེགས་བཤད་རྒྱ་མཚོར་འཇུག་པའི་གྲུ་གཟིངས།
བ་སྟེ། ཐམས་ཅད་ཀྱིས་ཐམས་ཅད་དུ་སྦྱིན་པ་ནས་ཤེས་རབ་ཀྱི་ཕ་རོལ་
ཏུ་ཕྱིན་པའི་བར་ལ་བསླབ་པར་མི་ནུས་ཀྱིས། དེ་བས་ན་རྒྱལ་པོ་ཆེན་པོ་
ཁྱོད། ཡང་དག་པར་རྫོགས་པའི་བྱང་ཆུབ་ལ་འདུན་པ་དང་། དད་པ་
དང་། དོན་དུ་གཉེར་བའི་སྨོན་པ་དང་གསུམ་འགྲོ་ཡང་རུང་། འདུག་ཀྱང་
རུང་། ཉལ་ཡང་རུང་། སད་ཀྱང་རུང་། ཟ་ཡང་རུང་། བཏུང་ཡང་རུང་།
རྟག་པར་རྒྱུན་དུ་དྲན་པས་ཡིད་ལ་བཟུང་སྟེ་སྒོམས་ཤིག །གཞན་གྱི་དགེ་
བ་ལ་རྗེས་སུ་ཡི་རང་བར་གྱིས་ཤིག །རྗེས་སུ་ཡི་རང་ནས་ཀྱང་། སངས་
རྒྱས་དང་བྱང་ཆུབ་སེམས་དཔའ་དང་ཉན་ཐོས་དང་རང་སངས་རྒྱས་ཐམས་
ཅད་ལ་ཕུལ་ཅིག །ཕུལ་ནས་སེམས་ཅན་ཐམས་ཅད་དང་ཐུན་མོང་དུ་
གྱིས་ཤིག །དེ་ནས་སེམས་ཅན་ཐམས་ཅད་ཀྱིས་སངས་རྒྱས་ཀྱི་ཆོས་
ཡོངས་སུ་རྫོགས་པར་འགྱུར་བར་ཉིན་གཅིག་བཞིན་དུ་བླ་ན་མེད་པའི་
བྱང་ཆུབ་ཏུ་བསྔོས་ཤིག རྒྱལ་པོ་ཆེན་པོ། དེ་ལྟར་ན་རྒྱལ་སྲིད་ཀྱང་བྱེད་
ལ༑ རྒྱལ་པོའི་བྱ་བ་ཡང་ཉམས་པར་མི་འགྱུར་ལ། བྱང་ཆུབ་ཀྱི་ཚོགས་
ཀྱང་ཡོངས་སུ་རྫོགས་པར་འགྱུར་རོ། །ཞེས་དང༌། སྡུད་པ་ལས་ཀྱང་།
གལ་ཏེ་བསྐལ་པ་བྱེ་བར་དགེ་བའི་ལས་ལམ་བཅུ། །སྤྱོད་ཀྱང་རང་རྒྱལ་
དགྲ་བཅོམ་ཉིད་ལ་འདོད་བསྐྱེད་ན། །དེ་ཚེ་ཚུལ་ཁྲིམས་སྐྱོན་བྱུང་ཚུལ་
ཁྲིམས་ཉམས་པ་ཡིན། །སེམས་བསྐྱེད་དེ་ནི་ཕས་ཕམ་བས་ཀྱང་ཤིན་ཏུ་
30



སྡོམ་གསུམ་དཔག་བསམ་སྙེ་མ།
ལྕི༑ ༑ཞེས་སོ། །འོ་ན་དབང་པོའི་ཁྱད་པར་གྱིས་བྱང་སེམས་ཀྱི་བསླབ་བྱ་
ལ་མང་ཉུང་སོ་སོར་སྟོན་པའི་འཐད་པ་གང་སྙམ་ན། སྔར་སྡོམ་པ་ལེན་
ཆོག་ཏུ། ཀླུ་སྒྲུབ་ལུགས་ལ་སྨོན་འཇུག་སྟབས་གཅིག་ཏུ་ལེན་པར་བཤད་
པ་དེ་ཡང་མཐའ་གཅིག་ཏུ་ཡོངས་རྫོགས་ལེན་པར་མ་ངེས་ཏེ། སྨོན་པའི་
བསླབ་བྱ་རྫོགས་བྱང་བར་ངེས་པར་བླང་དགོས་ཀྱང་། འཇུག་པའི་བསླབ་
བྱ་གང་ཟག་གི་བློ་རིམ་དང་བསྟུན་ནས་ཇི་ཙམ་བསྲུང་ནུས་པ་ཙམ་ཞིག་
བླངས་ནས་བསླབ་རུང་བར་བཤད་པའི་ཕྱིར། དེ་ལྟར་ཡང་བསླབ་བཏུས་
ལས། བསླབ་པ་གཅིག་སྒྲུབ་པ་ན་བསླབ་པ་གཞན་བསྲུང་མ་ནུས་ཀྱང་
ལྟུང་བར་མི་འགྱུར་ཏེ།ཞེས་དང་། སྡོམ་པ་བདག་ཉིད་ཀྱི་སྟོབས་དང་ཡང་
སྦྱར་ཏེ་བླངས་ནས་སྡོམ་པ་བཟུང་བར་བྱའོ། །ཞེས་སོ། །དེས་ན་གཞན་
དོན་དུ་རྫོགས་བྱང་ཐོབ་འདོད་ཀྱི་སྨོན་སྡོམ་བཟུང་བ་དེ་ལ། འཇུག་པ་
ལ་ཇི་ཙམ་ནུས་བློའི་སྟོབས་དང་རིམ་གྱིས་སྦྱར་ནས། བློའི་མཐུས་ཉམས་
འོག་ཏུ་ཆུག་པ་དང་ལེན་པ་ནི་གདུལ་བྱ་བཀྲི་ཚུལ་གྱི་ཐབས་ལ་མཁས་
པ་ཡིན་ནོ།། གཉིས་པ་ནི། ཡན་ལག་ཉེས་བྱས་བརྒྱད་ཅུ་ལ་སོགས་
པ༑ ཕྲ་ཕྱིར་འདིར་ནི་མ་བཤད་བསླབ་བཏུས་བལྟ། །ཞེས་པ་སྟེ། བསླབ་
བཏུས་ལས། བྱང་ཆུབ་སེམས་དཔའ་སེམས་ཅན་ཐམས་ཅད་ཀྱི་ད་ལྟར་
དང༌། མ་འོངས་པའི་སྡུག་བསྔལ་དང༌། ཡིད་མི་བདེ་བ་ཐམས་ཅད་ཞི་
321



ལེགས་བཤད་རྒྱ་མཚོར་འཇུག་པའི་གྲུ་གཟིངས།
བར་བྱ་བ་དང་། ཞེས་སོགས་གསུངས་པ་ལྟར། ཡན་ལག་གི་ཉེས་བྱས་
བརྒྱད་ཅུ་སྟེ། །བདེ་སྡུག་ཡལ་བར་འདོར་བ་ཉི་ཤུ་རྩ་བཞི། སྒྲུབ་པ་ཡལ་
བར་འདོར་བ་བཅུ་དྲུག །དེ་དག་ལས་ཕྱེ་བས་བརྒྱད་ཅུའོ།། དང་པོ་
ནི༑ གཞན་གྱི་སྡུག་བསྔལ་དང་ཡིད་མི་བདེ་བ་ཞི་བར་ནུས་བཞིན་དུ་ཞི་
བར་མི་བྱེད་པ་དང་། བདེ་བ་དང་ཡིད་བདེ་བ་བསྐྱེད་ནུས་བཞིན་དུ་བསྐྱེད་
པར་མི་བྱེད་པ་གཉིས་ཏེ་དབྱེ་གཞིའོ། །དེ་གཉིས་ལ་ལུས་དང་སེམས་ཀྱི་
རྟེན་སོ་སོས་ཕྱེ་བས་བཞི། དེ་ལ་ད་ལྟ་དང་མ་འོངས་པའི་དུས་ཀྱིས་ཕྱེ་
བས་བརྒྱད། དེའི་ཆེད་དུ་སྒོ་གསུམ་མི་བརྩོན་པ་དང་། ཕན་པའི་རྒྱུ་རྐྱེན་
མི་ཚོལ་བ་དང་། གཉེན་པོའི་ཕྱོགས་ལ་མི་འབད་པ་སྟེ། དེ་ལྟར་རྗེས་སྒྲུབ་
ཀྱི་སྒོ་གསུམ་པོ་དེས་ཕྱེ་བས་ཉི་ཤུ་རྩ་བཞིའོ།། གཉིས་པ་ནི། སྡུག་
བསྔལ་དང་ཡིད་མི་བདེ་བ་ཆེན་པོའི་གཉེན་པོར་ཆུང་དུ་མི་བསྐྱེད་པ་གཞིར་
བཞག་ནས། དེ་གཉིས་ལ་འདི་དང་ཕྱི་མའི་སྐྱེ་བས་ཕྱེ་བས་བཞི། །རང་
དང་གཞན་གྱི་རྒྱུད་ཀྱིས་ཕྱེ་བས་བརྒྱུད། ཡང་བདེ་བ་དང་ཡིད་བདེ་བ་
ཆེན་པོའི་ཕྱིར་ཆུང་དུ་ཉམས་པར་མི་བྱེད་པ་གཞིར་བཞག་ནས། སྔར་
ལྟར་སྐྱེ་བ་དང་རྒྱུད་ཀྱིས་ཕྱེ་བས་བརྒྱད་དེ་བཅུ་དྲུག་གོ ། གསུམ་པ་
ནི༑ དེ་ལྟར་བཞི་བཅུ་པོ་རེ་རེ་ལའང་། རེ་ཞིག་ཡལ་བར་འདོར་བ་དང།
གཏན་དུ་ཡལ་བར་འདོར་བ་གཉིས་གཉིས་སུ་ཕྱེ་བས་བརྒྱད་ཅུའོ། །
322
32



སྡོམ་གསུམ་དཔག་བསམ་སྙེ་མ།
སོགས་ཁོངས་ནས་ནི་ཕྱོགས་མཐུན་གྱི་ཉེས་པ་ཐེག་ཆེན་གྱི་མདོ་སྡེ་སྣ་
ཚོགས་སུ་ཐོར་བུར་བཤད་པ། མི་དགེ་བ་བཅུ་དང་། འཇིག་རྟེན་གྱི་ཆོས་
བརྒྱད་དང༌། ལོག་པའི་རྟོག་པ་བརྒྱད་དང༌། ལོག་འཚོ་ལྔ་དང༌། སྤྱོད་
ཡུལ་མིན་པ་ལྔ་དང༌། སྡིག་གྲོགས་དང༌། སྡིག་ལྟ་འཛིན་པ་སོགས་བདུད་
ཀྱི་ལས་རྣམས་དང༌། ལྟ་བས་གཟིངས་པ་དང་། དགེ་བ་འཛད་པའི་རྒྱུ་
བཞི་ལ་སོགས་པ་རྣམས་སྤང་བར་བྱ་ཞིང་། ཡན་ལག་གི་ལྟུང་བ་གཞན་
ཡང་། རྩ་བར་མ་གཏོགས་པའི་ལུས་ངག་ཡིད་ཀྱི་དགག་པ་དང་སྒྲུབ་པའི་
བསླབ་བྱ་རྣམས་ལས་ཉམས་པ་སྟེ། དོན་མེད་པའི་རྒྱུག་མཆོང་ལ་སོགས་
པ་དང་། བྲེ་མོའི་གཏམ་སྨྲ་བ་ལ་སོགས་པ་དང་། ཆགས་སྡང་མི་སྤོང་བ་
སོགས་དགག་པའི་བསླབ་བྱ་ལས་ཉམས་པ་དང་། མིག་ཕབ་སྟེ་བལྟ་བར་
བྱ་བ་ལ་སོགས་པ་དང་། ལེགས་པར་འོངས་སོ་ཞེས་བྱ་བ་ལ་སོགས་པ་
དང༌། བྱམས་སྙིང་རྗེ་སྒོམ་ཞིང་དྲན་པ་དང་ཤེས་བཞིན་དང་བག་ཡོད་
བསྟེན་པ་སོགས་སྒྲུབ་པའི་བསླབ་བྱ་ལས་ཉམས་པ་སྟེ། དེ་རྣམས་ཀྱི་ནང་
དུ་དབང་པོ་འབྲིང་བརྟུལ་གྱི་ཉེས་པ་ཐམས་ཅད་ཀྱང་འདུ་བར་གསུངས་
སོ༑༑
གཉིས་པ་ཐོགས་མེད་ཀྱི་ལུགས་ལ་གཉིས་ཏེ། སྨོན་པའི་
བསླབ་བྱ་དང་། འཇུག་པའི་བསླབ་བྱའོ།། དང་པོ་ལ། སྤྱིར་བཏང་
324



ལེགས་བཤད་རྒྱ་མཚོར་འཇུག་པའི་གྲུ་གཟིངས།
བ་དང་། དཀར་ནག་ཆོས་བརྒྱད་བྱེ་བྲག་ཏུ་བཤད་པའོ།། དང་པོ་ནི།
ཐོགས་མེད་ལུགས་ཀྱི་སྨོན་པའི་བསླབ་བྱ་ལ། །སེམས་ཅན་བློས་མི་བཏང་
དང་ཕན་ཡོན་དྲན། །ཚོགས་བསག་བྱང་སེམས་སྦྱོང་ལ་བརྩོན་པ་དང་། །
དཀར་ནག་ཆོས་བརྒྱད་བླང་དོར་སྨོན་པའི་ཡིན། །ཞེས་པ་ལྟར་ལྔ་ལས
རྩ་བའི་བསླབ་བྱ་སྨོན་སེམས་མི་འཚོར་བའི་ཐབས་ནི། སེམས་ཅན་བློས་
མི་གཏོང་བ་སྟེ། སེམས་ཅན་གང་ཡང་རུང་བས་རང་གི་སེམས་སུན་ཕྱུང་
བ་ལ་བརྟེན་ནས། ད་ནི་ཁྱོད་ལ་ཕན་ཐོགས་པའི་དུས་བྱུང་ཡང་མི་གདགས།
གནོད་པ་བཟློགས་པའི་དུས་བྱུང་ཡང་མི་བཟློག་སྙམས་པ་ནི་སེམས་ཅན་
དེ་ཉིད་བློ་སྤངས་པ་སྟེ། དེ་ལས་བཟློག་ནས་རང་གིས་ཕན་བཏགས་པ་
ལ་ལན་དུ་གནོད་པ་བྱས་ནའང་ཡང་ལན་སྙིང་རྗེས་སློན་པ་ནི་སེམས་ཅན་
བློས་མི་གཏོང་བ་སྟེ། མ་དྲོས་པས་ཞུས་པའི་མདོ་ལས། བྱང་ཆུབ་སེམས་
དཔའ་ཆོས་གཅིག་དང་ལྡན་ན་རྣམ་པ་ཐམས་ཅད་ཀྱི་མཆོག་དང་ལྡན་པའི་
སངས་རྒྱས་ཀྱི་ཆོས་རྣམས་ཡོངས་སུ་འཛིན་ཏོ། །ཆོས་གཅིག་པུ་གང་ཞེ་
ན༑ སེམས་ཅན་བློས་ཡོངས་སུ་མི་བཏང་བའོ། །ཞེས་སོ། རྟག་ཏུ་བྱང་
སེམས་ཀྱི་ཕན་ཡོན་དྲན་པས་གཅེས་པར་འཛིན་པ་ནི་མི་ཉམས་པའི་ཐབས་
ཏེ༑ ལམ་སྒྲོན་ལས། དེ་ལྟར་སྨོན་པའི་སེམས་ དག་ནི། །བསྐྱེད་པའི་
ཡོན་ཏན་གང་ཡིན་པ། །དེ་ནི་སྡོང་པོ་བཀོད་པ་ཡི། །མདོ་ལས་བྱམས་
34



སྡོམ་གསུམ་དཔག་བསམ་སྙེ་མ།
པས་རབ་ཏུ་བཤད། །ཅེས་པས་སྡོང་པོ་བཀོད་པའི་མདོར་དཔེ་ཉེས་བརྒྱ་
དང་སུམ་ཅུས་བཤད་པ་རྣམས་ལེགས་པར་བལྟས་ལ་དྲན་པར་བྱའོ། །
དགེ་བའི་འདུན་པ་སྔོན་དུ་བཏང་སྟེ། སྦྱིན་སོགས་བསོད་ནམས་ཀྱི་སྤྱོད་
པ་དང་། དེ་ཡང་འཁོར་གསུམ་མི་རྟོག་པས་ཟིན་པ་ཡེ་ཤེས་ཀྱི་ཚོགས་ཏེ།
ཚོགས་གཉིས་ཟུང་འབྲེལ་དུ་བསགས་པ་ནི། སེམས་དེའི་སྟོབས་བསྐྱེད་
པ་སྟེ། ཚོགས་ཀྱི་གཏམ་ལས། དེ་རིང་བདག་གིས་བསོད་ནམས་དང་། །
ཡེ་ཤེས་ཚོགས་ནི་གང་བྱ་དང་། །སེམས་ཅན་ཕན་པ་གང་བྱ་ཞེས། །བྱང་
ཆུབ་སེམས་དཔས་རྟག་ཏུ་བསམ། །ཞེས་སོ། །ཡང་ཡང་བྱང་ཆུབ་ཀྱི་སེམས་
སྦྱང་བ་ལ་བརྩོན་པ་ནི་འཕེལ་བའི་ཐབས་ཏེ། རྒྱུ་ལ་སྦྱང་བ་བྱམས་སྙིང་
རྗེ་སྒོམ་པ། སེམས་དངོས་སྦྱང་བ་ཉིན་མཚན་ཐུན་དྲུག་ཏུ་སེམས་བསྐྱེད་
བླང་བ། །བྱང་སེམས་ཀྱི་སྤྱོད་པ་སྦྱང་བ་རང་གི་བདེ་དགེ་སེམས་ཅན་ལ་
བསྔོ་ཞིང་གཞན་གྱི་སྡིག་སྡུག་བདག་ལ་ལེན་པའི་གཏོང་ལེན་སྦྱོང་བ་སྟེ།
ལམ་སྒྲོན་ལས། བྱང་ཆུབ་སྨོན་པའི་སེམས་དག་བསྐྱེད་ནས་ནི། །འབད་
པ་མང་པོས་ཀུན་ཏུ་འཕེལ་བྱ་ཞིང་། །ཞེས་སོ། །བྱང་ཆུབ་ཀྱི་སེམས་མི་
བརྗེད་པའི་ཐབས་སུ། ཀུན་མཁྱེན་ཆེན་པོས། མདོར་ན་ནག་པོའི་ཆོས་
བཞི་སྤང་བྱ་ཞིང་། དཀར་པོའི་ཆོས་བཞི་དག་ལ་ནན་ཏན་བྱ། །ཞེས་པས་
དཀར་ནག་གི་ཆོས་བརྒྱད་ལ་བླང་དོར་མ་ནོར་བར་བྱའོ། །དེ་དག་ཀྱང
35



ལེགས་བཤད་རྒྱ་མཚོར་འཇུག་པའི་གྲུ་གཟིངས།
རྗེ་བཙུན་སྒམ་པོ་པས། སེམས་ཅན་བློས་མི་བཏང་བ་དང་། །སེམས་དེའི་
ཕན་ཡོན་དྲན་བྱ་དང་། །ཚོགས་གཉིས་བསག་པར་བྱ་བ་དང་། །ཡང་ཡང་
བྱང་སེམས་སྦྱང་བ་དང༌། །དཀར་ནག་ཆོས་བརྒྱུད་བླང་དོར་ཏེ། །ལྔ་པོས་
སྨོན་པའི་བསླབ་བྱ་བསྡུས། །ཞེས་གསུངས་པ་ལྟར་རོ།། གཉིས་པ་
ནི༑ མཆོད་འོས་བསླུ་དང་འགྱོད་མེད་འགྱོད་པ་བསྐྱེད། །དམ་པར་སྐུར་
འདེབས་འགྲོ་ལ་གཡོ་སྒྱུ་སྤྱོད། །ནག་པོའི་ཆོས་བཞི་སྤང་ཞིང་ལྡོག་པ་ནི། །
དཀར་པོའི་ཆོས་བཞི་ཡིན་པས་ཀུན་ཏུ་སྤྱད། །ཅེས་པ་སྟེ། རྫུན་གྱིས་བླ་
མ་དང་མཁན་སློབ་ཀྱི་དབུ་བསྐོར་བ་སོགས་ནག་པོའི་ཆོས་བཞི་སྤང་བར་
བྱ་སྟེ། དཀོན་བརྩེགས་ཀྱི་འོད་སྲུང་གིས་ཞུས་པའི་ལེའུ་ལས། འོད་སྲུང་།
ཆོས་བཞི་དང་ལྡན་ན་བྱང་ཆུབ་ཀྱི་སེམས་བརྗེད་པར་འགྱུར་ཏེ། བཞི་གང་
ཞེ་ན། བླ་མ་དང་མཆོད་པར་འོས་པ་སླུ་བ་དང་། གཞན་འགྱོད་པའི་གནས་
མ་ཡིན་པ་ལ་འགྱོད་པ་བསྐྱེད་པ་དང་། སེམས་བསྐྱེད་པའི་བྱང་ཆུབ་སེམས་
དཔའ་ལ་སྡང་སེམས་ཀྱིས་སྐྱོན་ནས་བརྗོད་པ་དང་། སེམས་ཅན་ལ་གཡོ་
དང་སྒྱུས་སྤྱོད་པའོ། །ཞེས་སོ། དེ་བཞི་ལས་ལྡོག་པ་ནི། དཀར་པོའི་ཆོས་
བཞི་ཡིན་པས་བསྒྲུབ་པར་བྱ་སྟེ། དེ་ཉིད་ལས། འོད་སྲུང་ཆོས་བཞི་དང་
ལྡན་ན་བྱང་ཆུབ་ཀྱི་སེམས་བརྗེད་པར་མི་འགྱུར་ཏེ། བཞི་གང་ཞེ་ན། ཤེས་
བཞིན་དུ་རྫུན་དུ་མི་སྨྲ་བ་དང་། བྱང་ཆུབ་སེམས་དཔའ་ལ་སྟོན་པའི་འདུ་
326



སྡོམ་གསུམ་དཔག་བསམ་སྙེ་མ།
ཤེས་བསྐྱེད་པ་དང་། སེམས་ཅན་ལ་གཡོ་སྒྱུ་མེད་པར་ལྷག་པའི་བསམ་
པས་གནས་པ་དང་། སེམས་ཅན་ཐམས་ཅད་ཐེག་པ་ཆེན་པོ་ལ་ཡང་དག་
པར་འགོད་པའོ།། ཞེས་སོ། །
གཉིས་པ་འཇུག་པའི་བསླབ་བྱ་ལ། རྩ་ལྟུང་བཤད་པ་དང་། ཡན་
ལག་གི་ཉེས་པ་གཞན་དུ་ཞལ་འཕངས་པའོ།། དང་པོ་ནི། རྙེད་བཀུར་
ལྷག་ཞེན་བདག་བསྟོད་གཞན་སྨོད་དང་། །སེར་སྣས་ཟང་ཟིང་ནོར་དང་ཆོས་
མི་སྟེར། །ཁྲོ་བས་གཞན་འཚེ་ཤད་སྦྱང་གིས་མི་ལྡོག །གཡོམ་ལས་ཆོས་
ལྟར་བཅོས་མོས་སྟོན་པ་བཞི། །རྩ་ལྟུང་བཞི་སྟེ་འཇུག་པའི་བསླབ་བྱའོ། །
ཞེས་པ་སྟེ། རྩ་ལྟུང་བཞི་པོ་འདི་དག་མདོ་སྡེ་ན་འཐོར་ནས་བཞུགས་པ་
འཕགས་པ་ཐོགས་མེད་ཀྱིས་བྱང་སར་བསྡུས་པ་ཡིན་ཏེ། དེ་ཉིད་ལས།
བཅོམ་ལྡན་འདས་ཀྱིས་མདོ་སྡེ་གཞན་དེ་དང་དེ་དག་ཏུ་འཐོར་བུར་གསུངས་
པ་དེ་དག་བྱང་ཆུབ་སེམས་དཔའི་སྡེ་སྣོད་ཀྱི་མ་མོ་འདིར་ཚང་བར་བཤད་
ད༑ ༑ཞེས་སོ། དེ་ལ་ཆགས་པ་དང༌། སེར་སྣ་དང༌། ཞེ་སྡང་དང༌། གཏི་
མུག་ལས་གྱུར་པའི་དབྱེ་བས་རྩ་ལྟུང་བཞི་སྟེ། འདི་ལྟར་རྙེད་པ་ཡོན་འབུལ་
བའམ། བཀུར་སྟི་གདན་སྟོབ་པ་སོགས་ལ་ལྷག་པར་ཞེན་བའི་ཀུན་དཀྲིས་
ཆེན་པོས་རྙེད་བཀུར་ཐོབ་ཕྱིར་བདག་ལ་བསྟོད་པའམ། རྙེད་བཀུར་ཅན་
གཞན་ལ་སྨོད་པ། ཕ་རོལ་པོ་གང་ཡང་རུང་བས་གོ་ན་བྱང་སེམས་ཀྱི་ཕམ་
327
327



1
ལེགས་བཤད་རྒྱ་མཚོར་འཇུག་པའི་གྲུ་གཟིངས།
པའི་གནས་ལྟ་བུའི་ཆོས་དང་པོའོ། །སྡུག་བསྔལ་བ་དང་བཀྲེན་པ་དང་
མགོན་མེད་པའི་སློང་བ་པོ་ལ་སེར་སྣའི་ཀུན་དཀྲིས་ཆེན་པོས་ཟང་ཟིང་
འདོད་པ་ལ་ནོར་ཅུང་ཟད་ཙམ་མམ། སྣོད་དུ་གྱུར་ཀྱང་དམ་པའི་ཆོས་མི་
སྟེར་བ་ནི་གཉིས་པའོ། །གཞན་གྱིས་བྱ་བ་མི་རིགས་པ་བྱས་པ་ཤད་ཀྱིས་
སྦྱངས་ཀྱང་འཁོན་ཞེ་ལ་བཟུང་བའི་ཀུན་དཀྲིས་ཆེན་པོ་མི་ལྡོག་པའམ།
ཁྲོ་བས་ཚིག་རྩུབ་སྨྲས་པ་ཙམ་གྱིས་མི་ཚིམ་པར་གཞན་ལ་རྡེག་ཅིང་འཚོག་
པས་འཚེ་བར་བྱེད་པ་ནི་གསུམ་པའོ། །གཏི་མུག་གི་ཀུན་དཀྲིས་ཆེན་པོས་
བྱང་ཆུབ་སེམས་དཔའི་སྡེ་སྣོད་ལ་བཀའ་མ་ཡིན་ཞེས་པ་ལྟ་བུའི་སྐུར་
འདེབས་ཀྱིས་སློང་བའམ། རང་ངམ་གཞན་དག་གི་གཡོམ་ལས་ཆོས་ལྟར་
བཅོས་པ་ལ་མོས་ནས་དམ་པའི་ཆོས་མ་ཡིན་པ་ཆོས་སུ་བཅོས་ཏེ་སྟོན་པར་
བྱེད་ན་བཞི་པའོ། །དེ་ལྟར་ཡང་སྡོམ་པ་ཉི་ཤུ་པ་ལས། ཉོན་མོངས་དྲག་ལས་
བྱུང་བ་ཡིས། །སྡོམ་པ་ཞིག་པར་གང་གྱུར་པ། །དེ་ཡི་ཉེས་པ་བཞི་པོ་ནི། །
ཕམ་པ་འདྲ་བར་དགོངས་པ་ཡིན། །རྙེད་དང་བཀུར་སྟིར་ཆགས་པ་ཡིས། །
བདག་བསྟོད་གཞན་ལ་སྨོད་པ་དང་། །སྡུག་བསྔལ་མགོན་མེད་གྱུར་པ་
ལ༑ ༑སེར་སྣས་ཆོས་ནོར་མི་སྟེར་དང༌། །གཞན་གྱིས་བཤགས་ཀྱང་མི་
ཉན་པར་། །ཁྲོས་བས་གཞན་ལ་འཚོག་པ་དང་། །ཐེག་པ་ཆེན་པོ་སྤོང་བྱེད་
ཅིང་། །དམ་ཆོས་འདྲར་སྣང་སྟོན་པའོ། །ཞེས་སོ། །འདིར་ཕམ་འདྲ་ཞེས་
3



སྡོམ་གསུམ་དཔག་བསམ་སྙེ་མ།
པ་ནི། བྱང་སེམས་ཀྱི་ཕམ་འདྲར་བཞེད་པ་ནི་མ་ཡིན་ཏེ། ཉན་ཐོས་ཀྱི་
དགེ་སློང་ལ་ཕམ་པ་ལྕི་བ་དང་འདྲ་བར་འདི་བཞི་པོ་བྱང་སེམས་ལ་ཉེས་པ་
ལྕི་པའི་རྩ་ལྟུང་ཡིན་པར་སྟོན་པའོ། །དེ་ལྟར་ཆགས་པ་ལས་གྱུར་པ་སོགས་
བསམ་པའི་སྒོ་ནས་རྩ་ལྟུང་བཞི་ཡིན་ཀྱང་། སྦྱོར་བའི་སྒོ་ནས་བཞི་པོ་རེ་
རེ་ལ་གཉིས་གཉིས་སུ་ཕྱེ་ནས་བརྒྱད་དུ་འགྱུར་བར་ཇོ་བོ་རྗེ་བཞེད་དེ།
བདག་བསྟོད་གཞན་སྨོད་གཉིས་དང་། ཆོས་དང་ནོར་མི་སྟེར་བ་གཉིས་
དང༌། ཉེས་པ་ཤད་སྦྱང་བྱས་ཀྱང་མི་ཉན་པ་དང་གཞན་ལ་འཚོགས་པ་
གཉིས་དང་། ཐེག་ཆེན་སྤོང་བ་དང་དམ་ཆོས་འདྲར་སྣང་སྟོན་པ་གཉིས་ཏེ་
བརྒྱད་དོ། །བྱང་ས་ལས་ཀྱང་། ཁྲོས་པས་སེམས་ཅན་རྡེག་པ་དང་། །གཞན་
གྱིས་བཤགས་ཀྱང་མི་ཉན་དང་། །ཞེས་རྩ་ལྟུང་སོ་སོར་བྱས་སོ།།
གཉིས་པ་ནི། ཉེས་བྱས་ཕྲ་བ་ཞེ་དྲུག་གཞན་དུ་ཤེས། །ཞེས་པས།
སྡོམ་པ་ཉི་ཤུ་པར་ཉེས་བྱས་ཕྲ་བ་བཞི་བཅུ་རྩ་དྲུག་གསུངས་ཏེ། དགེ་བ་
ཆོས་སྡུད་དང་འགལ་བ་སོ་བཞི་དང་། སེམས་ཅན་དོན་བྱེད་དང་འགལ་
བ་བཅུ་གཉིས་སོ།། དང་པོ་ལ་སྡེ་ཚན་དྲུག་ལས། སྦྱིན་པ་དང་འགལ་
བ་བདུན་ནི། དཀོན་མཆོག་གསུམ་ལ་གསུམ་མི་མཆོད། །འདོད་པའི་སེམས་
ཀྱི་རྗེས་སུ་འཇུག །རྒན་པ་རྣམས་ལ་གུས་མི་བྱེད། །དྲིས་པ་ལ་ནི་ལན་མི་
འདེབས། །མགྲོན་པོས་བདག་གིར་མི་བྱེད་ཅིང་། །གསེར་ལ་སོགས་པ་
329



ལེགས་བཤད་རྒྱ་མཚོར་འཇུག་པའི་གྲུ་གཟིངས།
ལེན་མི་བྱེད། །ཆོས་འདོད་པ་ལ་སྦྱིན་མི་བྱེད། །ཅེས་སོ།། ཚུལ་ཁྲིམས་
དང་འགལ་བ་དགུ་ནི། ཚུལ་ཁྲིམས་འཆལ་རྣམས་ཡལ་བར་འདོར། །ལ་
རོལ་དད་ཕྱིར་སློབ་མི་བྱེད། །སེམས་ཅན་དོན་ལ་བྱ་བ་ཆུང༌། །སྙིང་བརྩེར་
བཅས་ན་མི་དགེ་མེད། །འཚོ་བ་ལོག་པ་དངདུ་ལེན། །འཕུར་ཞིང་རབ་ཏུ་
རྒོད་པ་སོགས། །འཁོར་བ་གཅིག་པུས་བགྲོད་པར་སེམས། །གྲགས་པ་མ་
ཡིན་མི་སྤོང་བ། །ཉོན་མོངས་བཅས་ཀྱང་འཆོས་མི་བྱེད། །ཅེས་སོ།།
བཟོད་པ་དང་འགལ་བ་བཞི་ནི། །གཤེ་ལ་ལན་དུ་གཤེ་ལ་སོགས། །
ཁྲོས་པ་རྣམས་ནི་ཡལ་བར་འདོར། །ཕ་རོལ་ཤད་ཀྱིས་འཆགས་པ་སྤོང་། །
ཁྲོས་པའི་སེམས་ཀྱིས་རྗེས་སུ་འཇུག །ཅེས་སོ།། བརྩོན་འགྲུས་དང་
འགལ་བ་གསུམ་ནི། རྙེད་བཀུར་འདོད་ཕྱིར་འཁོར་རྣམས་སྡུད། །ལེ་ལོ་
ལ་སོགས་སེལ་མི་བྱེད། །ཆགས་པས་བྲེ་མོའི་གཏམ་ལ་བརྟེན། །ཞེས་སོ།།
བསམ་གཏན་དང་འགལ་བ་གསུམ་ནི། ཏིང་ངེ་འཛིན་གྱི་དོན་མི་
འཚོལ། །བསམ་གཏན་སྒྲིབ་པ་སྤོང་མི་བྱེད། བསམ་གཏན་རོ་ལ་ཡོན་
ཏན་བལྟ། །ཞེས་སོ།། ཤེས་རབ་དང་འགལ་བ་བརྒྱད་ནི། ཉན་ཐོས་
ཐེག་པ་སྤོང་བར་བྱེད། །རང་ཚུལ་ཡོད་བཞིན་དེ་ལ་བརྩོན། བརྩོན་མིན་
ཕྱི་རོལ་བསྟན་བཅོས་བརྩོན། །བརྩོན་པར་བྱས་ཀྱང་དེ་ལ་དགའ། །ཐེག་
པ་ཆེན་པོ་སྤོང་བར་བྱེད། །བདག་ལ་བསྟོད་ཅིང་གཞན་ལ་སྨོད། །ཆོས་ཀྱི་
330



སྡོམ་གསུམ་དཔག་བསམ་སྙེ་མ།
དོན་དུ་འགྲོ་མི་བྱེད། །དེ་ལ་སྨོད་ཅིང་ཡི་གེར་རྟོན། །ཞེས་སོ།།
གཉིས་པ་ལ་སྡེ་ཚན་གསུམ་ལས། གཞན་དོན་ལས་ཉམས་པའི་
ཉེས་པ་བཞི་ནི། དགོས་པའི་གྲོགས་སུ་འགྲོ་མི་བྱེད། །ནད་པའི་རིམ་གྲོ་
བྱ་བ་སྤོང་། །སྡུག་བསྔལ་སེལ་བར་མི་བྱེད་དང་། །བག་མེད་པ་ལ་རིགས་
མི་སྟོན། ཞེས་སོ། །གཞན་ལ་ཕན་མི་འདོགས་པའི་ཉེས་པ་དྲུག་ནི། བྱས་
ལ་ལན་དུ་ཕན་མི་འདོགས། །གཞན་གྱི་མྱ་ངན་སེལ་མི་བྱེད། །ནོར་འདོད་
པ་ལ་སྦྱིན་མི་བྱེད། །འཁོར་རྣམས་ཀྱི་ནི་དོན་མི་བྱེད། །གཞན་གྱི་བློ་དང་
མཐུན་མི་འཇུག །ཡོན་ཏན་བསྔགས་པ་སྨྲ་མི་བྱེད། །ཅེས་སོ། །ངན་པ་ཚར་
མི་གཅོད་པའི་ཉེས་པ་གཉིས་ནི། རྐྱེན་དང་འཚམས་པར་ཚར་མི་གཅོད། །
རྫུ་འཕྲུལ་བསྡིགས་ལ་སོགས་མི་བྱེད། །ཅེས་སོ། །དེ་ལྟར་བཞི་བཅུ་ཞེ་
དྲུག་པོ་འདི་དག་ཅི་རིགས་པར་གསུམ་གསུམ་དུ་ཕྱེ་ནས་བཤད་དེ། འགྲེལ་
པར། གལ་ཏེ་མ་གུས་པ་དང་སྙོམས་ལས་དང་ལེ་ལོས་ཉེས་པ་བྱུང་ན་ནི་
ཉོན་མོངས་པ་ཅན་གྱི་ཉེས་པར་འགྱུར་རོ། །གལ་ཏེ་བརྗེད་པས་ཉེས་པ་
བྱུང་ན་ནི་ཉོན་མོངས་ཅན་མ་ཡིན་པའི་ཉེས་པར་འགྱུར་རོ། །སེམས་འཁྲུགས་
པ་ལ་ནི་ཉེས་པ་མེད་དོ། །ཞེས་སོ། །འོ་ན་ཉེས་སྤྱོད་སྡོམ་པ་དང་འགལ་བའི་
ཉེས་པ་གང་ཞེ་ན། དེ་འདིར་བཤད་མི་དགོས་ཏེ། བྱང་ས་ལས། བྱང་ཆུབ་
སེམས་དཔའི་སྡོམ་པའི་ཚུལ་ཁྲིམས་ནི་སོ་སོ་ཐར་པའི་སྡོམ་པ་རིགས་བདུན་
331



ལེགས་བཤད་རྒྱ་མཚོར་འཇུག་པའི་གྲུ་གཟིངས།
པོ་གང་ཡིན་པ་སྟེ། །ཞེས་པས་ཕལ་ཆེར་ཉན་ཐོས་དང་མཐུན་པའི་ཕྱིར།
རྟེན་རབ་བྱུང་ཡིན་ན་སོ་ཐར་གྱི་ཕམ་བཞི་འདིར་ཡང་རྩ་ལྟུང་དང་། དེར་
མ་གཏོགས་པའི་ཉེས་ལྟུང་རྣམས་བྱང་སེམས་ཀྱི་ཡན་ལག་གི་ཉེས་པར་འགྱུར་
མོད། འོན་ཀྱང་རབ་བྱུང་གི་བཅས་ལྟུང་རྣམས་བསླབས་བཏུས་ལ་སོགས་
པར་བྱང་སེམས་ཀྱི་ལྟུང་བ་ཉིད་དུ་མི་བགྲང་བ་ནི་ཁྱིམ་པ་བྱང་ཆུབ་སེམས་
དཔའ་འགའ་ཞིག་ལ་ལྟུང་བར་མ་ངེས་པའི་ཕྱིར་སྙམ་དུ་དགོངས་སོ།།
གཉིས་པ་སྲོལ་གཉིས་ཀྱི་ལྟུང་བའི་ཁྱད་པར་ལ་དཔྱད་པ་ནི། རྩ་ལྟུང་
བཅོ་བརྒྱད་དང་རྩ་ལྟུང་བཞིར་གསུངས་པ་གཉིས་མི་འགལ་ལམ་ཞེ་ན། འདི་
ལ་བཞེད་ལུགས་མི་འདྲ་བ་གསུམ་ལས། དང་པོ་སློབ་དཔོན་བྱང་ཆུབ་
བཟང་པོ་ནི། བྱང་སའི་བཞི་པོ་རྩ་ལྟུང་དངོས་ཡིན་ལ། དེ་ལས་གཞན་པ་
རྩ་ལྟུང་བཅོ་བརྒྱད་པོ་ནི་སྔར་བསྐྲུན་པའི་དགེ་རྩ་རྣམ་པར་གཅོད་པ་ལས་
སྡོམ་པ་འཇིག་པའི་རྒྱུ་མ་ཡིན་པས་རྩ་ལྟུང་བཏགས་པ་བའོ་ཞེས་སྡོམ་པ་
ཉི་ཤུ་པའི་འགྲེལ་པར་བཤད་དོ། །གཉིས་པ་སློབ་དཔོན་ཨབྷ་ཡཱ་ཀ་རའི་
བཞེད་པ་ནི། ཐུབ་པ་དགོངས་རྒྱན་ལས་སྡེ་སྣོད་ལས་གསུངས་པའི་བཞི་
པོ་ཉིད་ཀྱིས་གཞན་འདི་རྣམས་ཡང་དག་པར་བསྡུས་པས་སོ། །ཞེས་པས་
བྱང་ཆུབ་སེམས་དཔའི་རྩ་ལྟུང་ནི་བྱང་ས་ལྟར་བཞི་པོ་ཉིད་ཡིན་ལ། ནམ་
མཁའི་སྙིང་པོའི་མདོ་ལས་གསུངས་པ་དེ་རྣམས་རྩ་ལྟུང་མཚན་ཉིད་པ་ཡིན་
332



སྡོམ་གསུམ་དཔག་བསམ་སྙེ་མ། .
ཀྱང་བཞི་པོའི་ཁོངས་སུ་འདུས་པར་བཞེད་དོ། །ཇི་ལྟར་ན། རྒྱལ་བློན་གྱི་
རྩ་ལྟུང་གཉིས་པ་དམ་པའི་ཆོས་སྤོང་བ་དང་། ལས་དང་པོ་པའི་རྩ་ལྟུང་དང་
པོ་བློ་མ་སྦྱངས་པར་སྟོང་ཉིད་སྟོན་པ། ཐབས་ལ་མཁས་པའི་མདོར་གསུངས་
པའི་བྱང་ཆུབ་ཀྱི་སེམས་འདོར་བ་གསུམ་ཐེག་ཆེན་སྤོང་བ་དང་། རྒྱལ་པོའི་
རྩ་ལྟུང་ལྔ་པ་ལོག་ལྟས་གཞན་མི་དགེ་བ་བཅུ་ལ་འགོད་པ། ལས་དང་པོ་
བའི་རྩ་ལྟུང་གཉིས་པ་རྫོགས་བྱང་ལས་ལྡོག་པ་གཉིས་དམ་ཆོས་འདྲར་སྣང་
སྟོན་པས། དེ་ལྟར་ལྔ་དང་མཚམས་མེད་ཀྱི་ནང་ཚན་དགེ་འདུན་དབྱེན་དང་
དྲུག་བྱུང་སའི་རྩ་ལྟུང་བཞི་པར་འདུའོ། །ལས་དང་པོ་པའི་རྩ་ལྟུང་གསུམ་
པ་དང་། བཞི་པ་ནི་གཞན་སྨོད་དང་། དྲུག་པ་བདག་བསྟོད། ལྔ་པ་བདག་
བསྟོད་གཞན་སྨོད་གཉིས་ཀ་ཡིན་པས། དེ་ལྟར་བཞི་ནི་བྱང་སའི་རྩ་ལྟུང་
དང་པོར་འདུའོ། །རྒྱལ་བློན་གྱི་རྩ་ལྟུང་གསུམ་པ་ལས་རབ་བྱུང་ལ་རྡེག་
པ་སོགས་བྱེད་པ་དང་། དབྱེན་མ་གཏོགས་པའི་མཚམས་མེད་གཞན་བཞི་
པོ་དང༌། བློན་པོའི་གྲོང་སོགས་འཇོམས་པ་གསུམ་ནི་བྱང་སའི་རྩ་ལྟུང་
གསུམ་པར་འདུའོ། །རྒྱལ་བློན་གྱི་རྩ་ལྟུང་དང་པོ་དང་། གསུམ་པ་ལས་ངུར་
སྨྲིག་འཕྲོག་པ་དང་། ལས་དང་པོ་པའི་རྩ་ལྟུང་བདུན་པ་དཀོན་མཆོག་གི་
དཀོར་རྐུར་འཇུག་ཅིང་རྐུ་བ་གཉིས་དང་། བརྒྱད་པ་ཞི་གནས་པའི་ནོར་ཁ་
ཏོན་པ་ལ་སྟེར་བ་དང་ལེན་པ་སྟེ་དྲུག་ནི་ནོར་གྱི་སེར་སྣ་དང་། ཞི་གནས་
333



ལེགས་བཤད་རྒྱ་མཚོར་འཇུག་པའི་གྲུ་གཟིངས།
འདོར་འཇུག་ཆོས་ཀྱི་སེར་སྣ་ཡིན་པས། དེ་ལྟར་བདུན་པོ་བྱང་སའི་རྩ་ལྟུང་
གཉིས་པར་འདུ་སྟེ། དེས་ན་རྩ་ལྟུང་བཞི་པོ་ལས་གཞན་མེད་དོ་ཞེས་བཞེད།
འདིར་མཁས་པ་དག །ལས་དང་པོ་པའི་རྩ་ལྟུང་གསུམ་པ་དང་བཞི་པས་
ཐེག་ཆེན་གྱི་ཕྱོགས་གཅིག་སྡོམ་པའི་ཚུལ་ཁྲིམས་སྤོང་བ་དང་། བརྒྱད་པ་
དམ་ཆོས་འདྲར་སྣང་སྟོན་པར་བྱས་ནས་བྱང་སའི་རྩ་ལྟུང་བཞི་པར་བསྡུས་
ཤིང་། ལས་དང་པོ་པའི་རྩ་ལྟུང་བདུན་པ་བྱང་སའི་གསུམ་པར་བསྡུས་
པའང་སྣང་སྟེ་གང་ལྟར་ཡང་མི་འགལ་ལོ། །གསུམ་པ་སློབ་དཔོན་ཆེན་པོ་
ཞི་བ་ལྷའི་དགོངས་པ་ནི། བསླབ་བཏུས་ལས་རྩ་ལྟུང་བཅོ་བརྒྱད་གསུངས་
ཏེ༑ ནམ་སྙིང་གི་མདོ་ལྟར་དབང་སྣོན་གྱི་རྩ་ལྟུང་རྫས་སུ་བསྡུས་པ་བཅུ་
བཞི་དང་། ཐབས་ལ་མཁས་པའི་མདོ་ལྟར་དབང་འབྲིང་ཡན་ཆད་ཀྱི་རྩ་
ལྟུང་བཞི་སྟེ་བཅོ་བརྒྱད་པོ་ཐམས་ཅད་རྩ་ལྟུང་མཚན་ཉིད་པར་བཞེད་ཅིང་།
བྱང་སའི་རྩ་ལྟུང་བཞི་ལས། ཕྱི་མ་གསུམ་གྱི་ནང་ཚན་ཐེག་ཆེན་སྤོང་བ་མ་
གཏོགས་པ་རྣམས་ནི་བསླབ་བཏུས་ཀྱི། ཆགས་དང་སེར་སྣ་མི་ཟད་པས། །
ཞེས་སོགས་ཀྱིས་བསྟན་ལ། དངཔོ་མ་སྨོས་པ་ནི་ལས་དང་པོ་པའི་རྩ་ལྟུང་
ལྔ་པར། རང་གི་ཡོན་ཏན་བརྗོད་པ་དང་། །རྙེད་པ་དང་ནི་བཀུར་སྟི་དང༌། །
ཚིགས་བཅད་སྒྱུ་ཡིས་གཞན་སྨོད་དང༌། །ཞེས་དང་། བཞི་པའི་ནང་ཚན་
ཐེག་ཆེན་སྤོང་བ་ནི་རྒྱལ་བློན་གྱི་རྩ་ལྟུང་གཉིས་པ་དམ་ཆོས་སྤོང་བ་ཉིད་
334



，
，
，
，
4]
སྡོམ་གསུམ་དཔག་བསམ་སྙེ་མ།
ཡིན་ནོ། །དེས་ན་རྩ་ལྟུང་དེ་ཐམས་ཅད་དབང་པོའི་ཁྱད་པར་གྱིས་སོ་སོའི་
སྡོམ་པའི་གཏོང་རྒྱུར་བཞེད་དེ། ཇི་སྐད་དུ།། རྩ་བའི་ལྟུང་བ་དེ་དག་གིས་
དགེ་བའི་རྩ་བ་སྔོན་བསྐྱེད་པ་ཐམས་ཅད་ཐལ་བར་རློག་གོ །ཞེས་པས་
སྤྱིར་དགེ་བ་ཐམས་ཅད་ཐལ་བར་རློག་ན་བྱེ་བྲག་སྡོམ་པའང་ཐལ་བར་རློག་
པར་འགྱུར་བས་སོ། །ཞེས་བཞེད་དོ། །དེ་ལྟར་གསུམ་ལས་འདིར་པཎྜི་ཏ་
གཞན་གཉིས་ཀྱི་དགོངས་པ་བཏང་སྙོམས་སུ་བྱས་ཏེ། སློབ་དཔོན་ཞི་བ་
ལྷས་བསླབ་བཏུས་ཀྱི་རྩ་ལྟུང་བསྡུ་བར་རྩ་ལྟུང་བཅོ་བརྒྱད་ཚིགས་བཅད་
དུ་བསྡུས་པའི་རྗེས་སུ་འབྲང་བར་བྱའོ།།
གཉིས་པ་དགེ་བ་ཆོས་སྡུད་ཀྱི་ཚུལ་ཁྲིམས་ལ་བསྟན་བཤད་གཉིས་
ལས། དང་པོ་མདོར་བསྟན་ནི། དགེ་བ་ཆོས་སྡུད་ཕར་ཕྱིན་དྲུག་སློབ་
སྟ༑ ༑ཞེས་པ་སྟེ། དེ་ལ་སྤྱིར་ཐུན་མོང་གི་རང་བཞིན་ལ། མཚན་ཉིད། སྒྲ་
དོན། དབྱེ་བ། གྲངས་ངེས། གོ་རིམ། སྒྲུབ་ཚུལ། ཕན་ཡོན་དང་བདུན། །
དང་པོ་ནི། བྱང་སེམས་ཀྱི་སྒྲུབ་པའི་བསླབ་བྱ་གང་ཞིག །ཁྱད་ཆོས་
བཞི་དང་ལྡན་པའི་ཕ་རོལ་ཏུ་ཕྱིན་པ་དྲུག་གིས་བསྡུས་པའི་དགེ་བ་མཐའ་
དག་སྒྲུབ་པའི་སེམས་པ་མཚུངས་ལྡན་དང་བཅས་པའོ། །ཁྱད་ཆོས་བཞི་ནི།
རང་རང་གི་མི་མཐུན་ཕྱོགས་དང་བྲལ་བ། གྲོགས་འཁོར་གསུམ་མི་རྟོག་
པའི་ཤེས་རབ་ཀྱིས་ཟིན་པ། བྱེད་ལས་གཞན་གྱི་འདོད་དོན་རྫོགས་པར་
335



ལེགས་བཤད་རྒྱ་མཚོར་འཇུག་པའི་གྲུ་གཟིངས།
བྱེད་པ། དེ་ལྟར་བྱས་ནས་ཆོས་བསྟན་པས་གདུལ་བྱའི་རྒྱུད་སྐལ་བ་དང་
འཚམས་པར་བྱང་ཆུབ་གསུམ་དུ་སྨོན་པར་བྱེད་པ་སྟེ། མདོ་སྡེ་རྒྱན་ལས།
སྦྱིན་པ་མི་མཐུན་ཕྱོགས་ཉམས་དང་། །རྣམ་པར་མི་རྟོག་ཡེ་ཤེས་ལྡན། །
འདོད་པ་ཐམས་ཅད་ཡོངས་རྫོགས་བྱེད། །སེམས་ཅན་རྣམ་སྨིན་བྱེད་རྣམ་
གསུམ། །ཞེས་དང་། དེ་བཞིན་དུ། ཚུལ་ཁྲིམས་མི་མཐུན་ཕྱོགས་ཉམས་
དང་། །ཞེས་ལྷག་མ་ལྔ་ལའང་སྦྱར་རོ། །རང་རང་གི་མི་མཐུན་ཕྱོགས་རིམ་
པར། སེར་སྣ་ཚུལ་འཆལ་ཁོང་ཁྲོ་དང༌། །ལེ་ལོ་རྣམ་གཡེང་ཤེས་འཆལ་
དྲུག །བྱེད་ལས་ནི། ཟང་ཟིང་སོགས་སྦྱིན་ཡིད་དང་བ། །གཞན་གནོད་
བཟོད་ཅིང་ཕན་གྲོགས་བརྩོན། །རྫུ་འཕྲུལ་བླང་དོར་རྣམ་འབྱེད་པ། གཞན་
གྱི་འདོད་པ་ཡོངས་རྫོགས་བྱེད། །ཅེས་སྨྲས་སོ།།
་ གཉིས་པ་ནི། བར་མ་ཕ་རོལ་དང་། ཨི་ཏ་ཕྱིན་པ་སྟེ། འཇིག་
རྟེན་པ་དང་ཉན་རང་གི་དགེ་བ་ཀུན་ལས་ཕུལ་དུ་བྱུང་བའི་ཕ་རོལ་ཏུ་འགྲོ་
བས་ན། །ཕ་རོལ་ཏུ་ཕྱིན་པའོ།། གསུམ་པ་ནི། སྦྱིན་སོགས་ཕར་ཕྱིན་
དྲུག་སྟེ། ཀུན་མཁྱེན་ཆེན་པོས། རྒྱལ་སྲས་རྣམས་ཀྱིས་ཀུན་ལ་བསླབ་བྱ་
སྟེ༑ ༑གཙོ་བོར་ཕ་རོལ་ཕྱིན་པ་དྲུག་ལ་བསླབ། །ཅེས་སོ། །དྲུག་པོ་རེ་རེ་
ལའང་སྦྱིན་སོགས་དྲུག་རེར་དབྱེ་ན། གཞན་ཕ་རོལ་ཏུ་ཕྱིན་པ་དྲུག་ལ་འགོད་
པ་སྦྱིན་པའི་སྦྱིན་པ་སོགས་སོ་སོའི་སྦྱིན་པ། །དེ་བཞིན་དུ་རང་རང་གི་མི་
336



སྡོམ་གསུམ་དཔག་བསམ་སྙེ་མ།
མཐུན་ཕྱོགས་ཀྱིས་མ་གོས་པར་སྤྱོད་པ་སོ་སོའི་ཚུལ་ཁྲིམས། རང་རང་གི་
དཀའ་སྤྱད་བཟོད་པས་སྤྱོད་པ་སོ་སོའི་བཟོད་པ། དགའ་སྤྲོ་དང་བཅས་པས་
སྤྱོད་པ་སོ་སོའི་བརྩོན་འགྲུས། དེ་ལྟར་བརྩོན་པས་སེམས་ཟིན་ཏེ་གཞན་
དུ་མི་གཡེང་བས་སྤྱོད་པ་སོ་སོའི་བསམ་གཏན། འཁོར་གསུམ་མི་རྟོག་པའི་
སྒོ་ནས་ཕྱིན་དྲུག་ལ་སྤྱོད་པ་སོ་སོའི་ཤེས་རབ་སྟེ་སུམ་ཅུ་རྩ་དྲུག་ཏུ་འགྱུར་
རོ། །དེ་ལྟར་ཡང་མངོན་རྟོགས་རྒྱན་ལས། དེ་དག་སོ་སོར་སྦྱིན་ལ་སོགས། །
རྣམ་པ་དྲུག་ཏུ་བསྡུས་པ་ཡིས། །གོ་ཆའི་སྒྲུབ་པ་གང་ཡིན་དེ། །དྲུག་ཚན་
དྲུག་གིས་ཇི་བཞིན་བཤད། །ཅེས་སོ།། བཞི་པ་ནི། བྱང་སེམས་ཀྱི་
སྒྲུབ་པའི་ཆོས་ཐམས་ཅད་བསླབ་པ་གསུམ་དུ་འདུ་བ་ལ་ལྟོས་ནས་ཕ་རོལ་
ཏུ་ཕྱིན་པ་དྲུག་ཏུ་གྲངས་ངེས་པ་ཡིན་ཏེ། སྦྱིན་པས་ལོངས་སྤྱོད་ལ་ཆགས་
པ་དང་བྲལ་བ་ལས་ཚུལ་ཁྲིམས་ཕུན་སུམ་ཚོགས་པར་འགྱུར་ལ། དེ་ལས་
གེ་སྦྱོང་དུ་བྱེད་བའི་ཆོས་བཞི་དང་ལྡན་པར་འགྱུར་བས་བཟོད་པ་སྟེ། དེ་
གསུམ་ནི་རྒྱུ་དང་ངོ་བོ་དང་ཁྱད་པར་གྱི་སྒོ་ནས་ལྷག་པ་ཚུལ་ཁྲིམས་གྱི་བསླབ་
བར་བསྡུས་སོ། །བསམ་གཏན་ནི་ལྷག་པ་ཏིང་ངེ་འཛིན་གྱི་བསླབ་པ་དང་།
ཤེས་རབ་ནི་ལྷག་པ་ཤེས་རབ་ཀྱི་བསླབ་པར་བསྡུས་ལ། བརྩོན་འགྲུས་
ནི་དེ་ཐམས་ཅད་ཀྱི་གྲོགས་སུ་འགྱུར་བ་ཡིན་ཏེ། མདོ་སྡེ་རྒྱན་ལས། བསླབ་
གསུམ་དབང་དུ་མཛད་ནས་ནི། །རྒྱལ་བས་ཕ་རོལ་ཕྱིན་པ་དྲུག །ཡང་དག་
337



ལེགས་བཤད་རྒྱ་མཚོར་འཇུག་པའི་གྲུ་གཟིངས།
བཤད་དེ་དང་པོ་གསུམ། །ཐམ་གཉིས་ཀྱིས་རྣམ་པ་གཉིས། །གཅིག་ནི་
གསུམ་ཆར་ལ་ཡང་གཏོགས། །ཞེས་སོ།། ལྔ་པ་ནི། སྔ་མ་སྔ་མ་ལས་
ཕྱི་མ་ཕྱི་མ་འབྱུང་བས་རྒྱུ་འབྲས་དང་། སྔ་ཕྱི་དམན་མཆོག་དང་རགས་ཕྲའི་
ཕྱིར་གོ་རིམ་དེ་ལྟར་དུ་གཞག་སྟེ། དེ་ཉིད་ལས། སྔ་མ་ལ་བརྟེན་ཕྱི་མ་སྐྱེ། །
དམན་དང་མཆོག་ཏུ་གནས་ཕྱིར་དང༌། །རགས་པ་དང་ནི་ཕྲ་བའི་ཕྱིར་། དེ་
དག་རིམ་པས་བསྟན་པ་ཡིན། །ཞེས་སོ།། དྲུག་པ་ནི། ལན་དང་རྣམ་
སྨིན་ལ་མི་རེ་བའི་སྒོ་ནས་སྦྱིན་པ་གཏོང་བ། ཡང་སྲིད་བདེ་འགྲོ་ལ་རེ་སྨོན་
དང་བྲལ་བའི་ཚུལ་ཁྲིམས་བསྲུང་བ། སེམས་ཅན་ཐམས་ཅད་ལ་ཞེ་འགྲས་
པ་མེད་པའི་བཟོད་པ་སྒོམ་པ། །རངགཞན་ཀྱི་དགེ་ཆོས་མཐའ་དག་སྡུད་
པ་ལ་ངང་གིས་སྤྲོ་བའི་བརྩོན་འགྲུས་རྩོམ་པ། བསམ་གཟུགས་ཀྱི་སྙོམས་
འཇུག་བསལ་བའི་བསམ་གཏན་ལ་མཉམ་པར་འཇོག་པ། ཐབས་སྙིང་རྗེ་
ཆེན་པོ་དང་མ་བྲལ་བའི་ཤེས་རབ་སྒྲུབ་པར་བྱེད་པ་སྟེ། དེ་ཉིད་ལས། རེ་
བ་མེད་པའི་སྦྱིན་པ་དང་། །ཡང་སྲིད་མི་འདོད་ཚུལ་ཁྲིམས་དང་། །ཐམས་
ཅད་ལ་ནི་བཟོད་པ་དང༌། །ཡོན་ཏན་ཀུན་སྡུད་བརྩོན་འགྲུས་དང་། །དེ་
བཞིན་བསམ་གཏན་གཟུགས་མེད་མིན། །ཤེས་རབ་ཐབས་དང་ལྡན་པ་
ཡིས། །ཕ་རོལ་ཕྱིན་པ་དྲུག་པོ་ལ། །བརྟན་པ་རྣམས་ཀྱིས་ཡང་དག་སྦྱོར། །
ཞེས་སོ། །དེ་ཐམས་ཅད་ཀྱང་དམ་པ་དྲུག་དང་ལྡན་པར་ཉམས་སུ་བླང་
38



སྡོམ་གསུམ་དཔག་བསམ་སྙེ་མ།
དགོས་ཏེ། རྟེན་དམ་པ་བྱང་ཆུབ་ཀྱི་སེམས་དང་ལྡན་པ། དངོས་པོ་དམ་
པ་སྦྱིན་སོགས་ཕྱོགས་རེ་མ་ཡིན་པར་གཞི་ཐམས་ཅད་ལ་འཇུག་པ། ཆེད་
དུ་བྱ་བ་དམ་པ་སེམས་ཅན་ཐམས་ཅད་ཀྱི་དོན་དུ་སྦྱོར་པ། ཐབས་དམ་པ་
འཁོར་གསུམ་མི་རྟོག་པའི་ཤེས་རབ་ཀྱིས་ཟིན་པ། བསྔོ་བ་དམ་པ་བླ་ན་མེད་
པའི་བྱང་ཆུབ་ཏུ་བསྔོ་བ། རྣམ་དག་དམ་པ་སྒྲིབ་གཉིས་ཀྱི་དངོས་གཉེན་
དུ་སྤྱོད་པ་རྣམས་སོ།། བདུན་པ་ལ། ཕྱིན་དྲུག་སོ་སོའི་ཡོན་ཏན་དང་། །
དེ་ཉམས་སུ་བླངས་པའི་འབྲས་བུའོ།། དང་པོ་ནི་རྣམ་པ་བཞི་སྟེ། གཞན་
དོན་དུ་རྫོགས་བྱང་ལ་དམིགས་པས་རྒྱ་ཆེ་བ་དང་། ལན་དང་རྣམ་སྨིན་ལ་
རེ་བ་སོགས་སོ་སོའི་མི་མཐུན་ཕྱོགས་དང་བྲལ་བས་ཟང་ཟིང་མེད་པ་དང་།
སེམས་ཅན་ཐམས་ཅད་མངོན་མཐོ་དང་ངེས་ལེགས་བྱང་ཆུབ་གསུམ་ལ་
འགོད་པས་དོན་ཆེ་བ་དང་། རེ་རེ་བཞིན་ཡང་སྟོང་ཉིད་སྙིང་རྗེ་ཟུང་འཇུག་
གི་ཐབས་དང་བསྔོ་བས་ཟིན་པས་གོང་ནས་གོང་དུ་འཕེལ་བའི་ཕྱིར་མི་ཟད་
པ་སྟེ། དེ་ཉིད་ལས། རྒྱ་ཆེ་བ་དང་ཟང་ཟིང་མེད། །དོན་ཆེ་བ་དང་མི་ཟད་
པ༑ ༑སྦྱིན་པ་ལ་སོགས་ཐམས་ཅད་ཀྱི། །ཡོན་ཏན་བཞིར་ནི་ཤེས་བར་
བྱ། །ཞེས་སོ། གཉིས་པ་ལ་གཉིས་ཀྱི། གནས་སྐབས་ཀྱི་འབྲས་བུ་ནི།
རིན་ཆེན་ཕྲེང་བ་ལས། སྦྱིན་པས་ལོངས་སྤྱོད་ཁྲིམས་ཀྱིས་བདེ། །བཟོད་
པས་མདངས་ལྡན་བརྩོན་པས་བརྗིད། །བསམ་གཏན་གྱིས་ཞི་བློ་ཡིས་
339



ལེགས་བཤད་རྒྱ་མཚོར་འཇུག་པའི་གྲུ་གཟིངས།
གྲོལ། །ཞེས་སོ། །མཐར་ཐུགས་གི་འབྲས་བུ་ནི། ཕར་ཕྱིན་དྲུག་གིས་བསྡུས་
པའི་བསོད་ནམས་ཀྱི་ཚོགས་ཀྱིས་སངས་རྒྱས་ཀྱི་གཟུགས་སྐུ་དང་། ཡེ་ཤེས་
ཀྱི་ཚོགས་ཀྱིས་ཆོས་སྐུའི་རྒྱུ་བྱེད་པ་སྟེ། མདོ་སྡེ་རྒྱན་ལས། སྦྱིན་དང་ཚུལ་
ཁྲིམས་བསོད་ནམས་ཀྱི། །ཚོགས་ཡིན་ཤེས་རབ་ཡེ་ཤེས་ཀྱི། །གསུམ་ནི་
གཉིས་ཆར་ལ་ཡང་གཏོགས། །ལྔ་ཆར་ཡང་ནི་ཡེ་ཤེས་ཚོགས། །ཞེས་དང༌།
རིན་ཆེན་ཕྲེང་བར། གཟུགས་ཀྱི་སྐུ་ནི་མདོར་བསྡུ་ན། །བསོད་ནམས་ཚོགས་
ལས་འཁྲུངས་པ་སྟེ། །ཆོས་ཀྱི་སྐུ་ནི་མདོར་བསྡུ་ན། །རྒྱལ་པོ་ཡེ་ཤེས་
ཚོགས་ལས་འཁྲུངས། །ཞེས་སོ།།
གཉིས་པ་རྒྱས་བཤད་ལ་ཕ་རོལ་ཏུ་ཕྱིན་པ་དྲུག་ལས། དང་
པོ་སྦྱིན་པ་ནི། དབུལ་བ་སེལ་ཕྱིར་ཆོས་ནོར་མི་འཇིགས་སྦྱིན། །ཞེས་པའི་
དོན་ལ་གསུམ་ལས། ངོ་བོ་ནི། ཁྱད་ཆོས་བཞི་ལྡན་གྱི་གཏོང་སེམས་དགེ་
བ་ས་བོན་དང་བཅས་པོའོ། །སྒྲ་དོན་ནི། དཱ་ན་ཞེས་པའི་སྒྲ་ལས་སྦྱིན་པ་སྟེ།
དཱ་རི་དྲ་ངན་པར་འགྲོ་བའི་བྱིངས་ལས་དབུལ་བ་དང་། ནཱ་ཤ་ཡ་འདོར་
བའམ་སེལ་བ་ལ་འཇུག་པས། ཕ་རོལ་གྱི་དབུལ་པ་འདོར་བའི་དོན་གྱིས་
ན་སྦྱིན་པའོ། དབྱེ་ན། མདོ་སྡེ་རྒྱན་ལས། དེ་ཡང་སེར་སྣ་མེད་ལྡན་དང༌། །
ཆོས་དང་མི་འཇིགས་ཟང་ཟིང་གཏོང་། །སྦྱིན་པ་དེ་འདྲ་ཡོངས་ཤེས་ནས། །
མཁས་པས་ཡང་དག་སྒྲུབ་པར་བྱེད། ཅེས་པ་ལྟར་གསུམ་ལས། ཟངཟིང་
340



སྡོམ་གསུམ་དཔག་བསམ་སྙེ་མ།
གི་སྦྱིན་པ་ནི། སྤྱོད་འཇུག་ལས། ཚོད་མ་ལ་སོགས་སྦྱིན་པ་ལ། འདྲེན་པས་
ཐོག་མར་སྦྱོར་བར་མཛད། །དེ་ལ་གོམས་ནས་ཕྱིས་ནས་ནི། །རིམ་གྱིས་
རང་གི་ཤ་ཡང་གཏོང་། །ཞེས་པས་སྦྱིན་མི་ནུས་པ་ལས་བཟློག་པའི་ཆེད་
དུ་ཐོག་མར་ཆུང་དུ་སྟེར་བ་ནས་རིམ་པར་བསླབས་ཏེ། མཐར་གང་ལ་ཅི་
འདོད་གཏོང་བས་ཕན་འདོགས་པའོ། །དེ་ཡང་ཟས་གོས་རྟ་དང་ཤིང་རྟ་
སོགས་ཟང་ཟིང་དངོས་སྟེར་བ་ནི་གཏོང་བ། བུ་དང་ཆུང་མ་སོགས་སྟེར་བ་
ནི་གཏོང་བ་ཆེན་པོ། མགོ་དང་མིག་དང་རྐང་ལག་སོགས་བྱ་དཀའ་བའི་
གནས་སྟེར་བ་ནི་ཤིན་ཏུ་གཏོང་བ་སྟེ། དེ་ཉིད་ལས། སྙིང་རྗེའི་བསམ་པ་
མ་དག་པས། །ལུས་འདི་བཏང་བར་མི་བྱ་སྟེ། །ཅི་ནས་འདི་དང་གཞན་
དག་ཏུ། །དོན་ཆེན་འགྲུབ་པའི་རྒྱུར་བཏང་ངོ། །ཞེས་སོ། །མི་འཇིགས་
པའི་སྦྱིན་པ་ནི། གནས་སྐབས་ནད་གདོན། །ཆོས་རྐུན། གཅན་གཟན། །
རྒྱལ་པོ་སོགས་ཀྱི་འཇིགས་པ་དང་། མཐར་ཐུག་འཁོར་བ་དང་ངན་སོང་
གི་འཇིགས་པ་ལས་རང་ནུས་ཅི་ཙམ་ཡོད་པས་བསྲུང་ཞིང་སྐྱོབ་པར་བྱེད་
པའོ། །ཆོས་ཀྱི་སྦྱིན་པ་ནི། སྣོད་བརྟགས་ཏེ་སྙིང་རྗེ་ཆེན་པོས་གདུལ་བྱའི་
སྐལ་བ་དང་འཚམས་པར་ལེགས་བཤད་ཀྱི་དགའ་སྟོན་འགྱེད་པ་སྟེ། འོད་
སྲུང་གི་མདོ་ལས། དག་ཅིང་ཟག་ཟིང་མེད་པའི་སེམས་ཀྱིས་སུ། །ཆོས་
ཀྱི་སྦྱིན་བྱེད་རྒྱལ་བས་རབ་ཏུ་བསྔགས། །ཞེས་སོ། །དེ་ཡང་བྱང་སེམས་
341
34



ལེགས་བཤད་རྒྱ་མཚོར་འཇུག་པའི་གྲུ་གཟིངས།
ཁྱིམ་པས་ཟང་ཟིང་དང་རབ་ཏུ་བྱུང་བས་ཆོས་སྦྱིན་གཙོ་བོར་གཏོང་བར་
བཤད་ཅིང་། རྒྱལ་སྲིད་དང་བུ་དང་ཆུང་མ་དང་མགོ་དང་རྐང་ལག་སོགས་
གཏོང་བ་ནི་མི་སྐྱེ་བའི་ཆོས་ལ་བཟོད་པ་ཐོབ་པའི་སྤྱོད་ཡུལ་ཏེ། ཡུམ་ལས།
ཐབས་ལ་མཁས་པས་སྦྱིན་པའི་ཕ་རོལ་ཏུ་ཕྱིན་པ་ཡོངས་སུ་རྫོགས་པར་
བྱེད་པ་ན་འཁོར་ལོས་སྒྱུར་བ་ལ་སོགས་པའི་ལུས་བླངས་ཏེ། ང་ལས་ཡོ་
བྱད་རྣམས་ལོངས་ལ་སྦྱིན་པ་ཐོངས། ཚུལ་ཁྲིམས་སྲུངས། ཞེས་བྱ་བ་ནས།
ང་ནི་ནང་གི་ལུས་ལའང་ཆགས་པ་མེད་ན་ཕྱིའི་ལོངས་སྤྱོད་ལ་ལྟ་ཅི་སྨོས། །
ཞེས་སོགས་གསུངས་པ་ལྟར་རོ།། གཉིས་པ་ཚུལ་ ཁྲིམས་ནི། སྤོང་
བའི་སེམས་ཀྱིས་ཚུལ་ཁྲིམས་རྣམ་གསུམ་སྤྱད། །ཅེས་པའི་དོན་ལ་གསུམ་
ལས། ངོ་བོ་ནི། ཁྱད་ཆོས་བཞི་ལྡན་གྱི་སྤོང་སེམས་དགེ་བས་བོན་དང་
བཅས་པའོ།། སྒྲ་དོན་ནི། །ཤཱི་ལའི་སྒྲ་ལས་ཚུལ་ཁྲིམས་ཏེ།ཤི་ཏ་བསིལ་
བ་དང་། རྔུ་ལ་བྷ་ཥ་ཐོབ་པའི་བྱིངས་དོན་ལས། ཡུལ་གྱི་གདུང་བས་མི་
བརྫི་བར་བསིལ་བ་ཐོབ་པར་བྱེད་པས་ན་ཚུལ་ཁྲིམས་སོ།། དབྱེ་ན།
ཀུན་མཁྱེད་ཆེན་པོས། སྡོམ་དང་ཆོས་སྡུད་སེམས་ཅན་དོན་བྱེད་དེ། །རྒྱལ་
སྲས་རྣམས་ཀྱིས་ཚུལ་ཁྲིམས་གསུམ་རྟག་བསྲུང་། །ཞེས་པ་ལྟར་གསུམ་
ལས། ཉེས་སྤྱོད་སྡོམ་པའི་ཚུལ་ཁྲིམས་ནི། བྱང་སར་སོ་ཐར་རིགས་བདུན་
ལ་བཤད་པས། དེ་དག་གང་རུང་གི་སྟེང་དུ་སྨོན་འཇུག་གི་སེམས་བསྐྱེད་
342



སྡོམ་གསུམ་དཔག་བསམ་སྙེ་མ།
ནས་རང་རྒྱུད་ཉེས་སྤྱོད་ལས་སྡོམ་པའི་ཚུལ་ཁྲིམས་ཏེ། དེ་ཡང་རིགས་
བདུན་སྔོན་དུ་སོང་མ་སོང་གང་ཡིན་ཀྱང་རུང་སྟེ་བྱང་སེམས་ཀྱི་སྡོམ་པ་དེའི་
ལྡོག་པ་ལས་གཞན་གནོད་གཞི་བཅས་སྤོང་བའི་ཆ་ནི་སོ་ཐར་དང་། གཞན་
ལ་ཕན་པ་སྒྲུབ་པའི་ཕྱིར་ཉེས་སྤྱོད་སྤོང་བའི་ཆ་ནི་བྱང་སྡོམ་མོ། །དགེ་བ་
ཆོས་སྡུད་ཀྱི་ཚུལ་ཁྲིམས་ནི། ཚོགས་གཉིས་དང་ཕྱིན་དྲུག་གིས་བསྡུས་པའི་
དགེ་ཆོས་རང་རྒྱུད་ལ་མ་སྐྱེས་པ་བསྐྱེད་ཅིང་སྐྱེས་པ་སྤེལ་བའི་ཕྱིར་མི་དགེ་
བའི་ཆོས་གཞི་བཅས་སྤོང་བའི་སེམས་པའོ། །སེམས་ཅན་དོན་བྱེད་གྱི་ཚུལ་
ཁྲིམས་ནི། བསམ་སྦྱོར་ཐམས་ཅད་སེམས་ཅན་གྱི་དོན་དུ་སྤྱོད་པའི་ཐབས་
མཁས་ཀྱིས་དངོས་སམ་བརྒྱུད་པས་གཞན་དོན་སྒྲུབ་པའི་ཕྱིར་དེ་དང་
འགལ་བ་གཞི་བཅས་ལས་བསྲུང་བའི་སྤོང་སེམས་སོ། །དེ་ཡང་གཞན་དོན་
དུ་འགྱུར་ན་རང་གི་སྡོམ་སྡུད་ཀྱི་ཚུལ་ཁྲིམས་དང་འགལ་བ་ལྟར་སྣང་ཡང་
སྤྱོད་པར་གནང་སྟེ། དེད་ དཔོན་སྙིང་རྗེ་ཆེན་པོ་དང་བྲམ་ཟེའི་ཁྱེའུ་
སྐར་མ་བཞིན་ནོ། །གསུམ་པ་བཟོད་པ་ནི། ཁོང་ཁྲོ་ཟབ་མོ་སྡུག་བསྔལ་
བཟོད་པར་བྱ། །ཞེས་པའི་དོན་ལ་གསུམ་ལས། ངོབོ་ནི། ཁྱད་ཆོས་
བཞི་ལྡན་གྱི་མི་འཁྲུགས་པའི་སེམས་པ་དགེ་བ་ས་བོན་དང་བཅས་པའོ། །
སྒྲ་དོན་ནི། ཀྵནྟིའི་སྒྲ་ལས་བཟོད་པ་སྟེ། ཌ་མུ་དཀའ་བ་ལ་སྟེ་བཟོད་
པ་ལ་ཡང་ངོ་ཞེས་པའི་བྱིངས་དོན་ལས། སྡུག་བསྔལ་སོགས་ལ་སྲན་ཚུགས་
343



ལེགས་བཤད་རྒྱ་མཚོར་འཇུག་པའི་གྲུ་གཟིངས།
པས་ན་བཟོད་པའོ།། དབྱེ་ན་གསུམ་ལས། སྡུག་བསྔལ་དང་དུ་ལེན་
པའི་བཟོད་པ་ནི། ཕུགས་ཀྱི་བདེ་བ་བླ་ན་མེད་པའི་དོན་དུ་འཕྲལ་གྱི་སྡུག་
བསྔལ་ཆོས་སྒྲུབ་པའི་དཀའ་སྤྱད་ཀྱིས་མི་སྐྱོ་བར་དང་དུ་ལེན་པ་སྟེ། ནད་
ཀྱི་ཟུག་རྔུ་འབྱིན་པའི་ཕྱིར་སྨན་སྤྱད་བསྟེན་པ་བཞིན་ནོ། །དེ་ལྟར་ཡང་སྤྱོད་
འཇུག་ལས། བསད་བྱའི་མི་ཞིག་ལག་བཅད་དེ། །གལ་ཏེ་ཐར་ན་ཅིས་མ་
ལེགས། །གལ་ཏེ་མི་ཡི་སྡུག་བསྔལ་གྱིས། །དམྱལ་བ་བྲལ་ན་ཅིས་མ་
ལེགས། །ཞེས་སོ། །གནོད་བྱེད་ལ་ཇི་མི་སྙམ་པའི་བཟོད་པ་ནི། །བདག་
གམ་བདག་གི་ཡིད་དུ་འོང་བ་ལ་ཕ་རོལ་གྱིས་རྡེག་པ་དང་གཤེ་བ་སོགས་
གནོད་འཚེ་བྱས་པ་ལ། དཔེར་ན་མེ་ཆུང་ངུས་རྩྭ་ཕུང་ཆེན་པོ་སྲེག་པ་ལྟར་
ཁོང་ཁྲོ་གཅིག་གིས་བསྐལ་བ་སྟོང་དུ་བསགས་པའི་ལེགས་སྤྱད་རྣམས་
འཛད་འགྱུར་གྱི་ཉེས་དམིགས་ཤེས་པས། །སེམས་མི་འཁྲུགས་པ་དང་།
ཕྱིར་གནོད་ལན་མི་བྱེད་པ་དང་། འཁོན་ཞེ་ལ་མི་འཛིན་པས་བཟོད་པར་
བྱ་སྟེ། དེ་ཉིད་ལས། ཞེ་སྡང་ལྟ་བུའི་སྡིག་པ་མེད་། །བཟོད་པ་ལྟ་བུའི་
དཀའ་ཐུབ་མེད། །དེ་བས་བཟོད་ལ་ནན་ཏན་དུ། །སྣ་ཚོགས་ཚུལ་གྱིས་
བསྒོམ་པར་བྱ། །ཞེས་པ་ལྟར་ཐབས་དུ་མའི་སྒོ་ནས་བཟོད་པའི་དཀའ་ཐུབ་
ཀྱི་བསྲན་ཚུགས་པ་ལ་སྦྱར་བར་བྱའོ། །ཆོས་ལ་ངེས་རྟོག་གི་བཟོད་པ་ནི།
སྙིང་རྗེ་གཞན་དོན་ལ་མི་སྐྱོ་ཞིང་། ཤེས་རབ་ཀྱིས་ཆོས་ཟབ་མོ་སྟོང་པ་ཉིད་
344



སྡོམ་གསུམ་དཔག་བསམ་སྙེ་མ།
ཀྱི་དོན་ལ་མི་སྐྲག་པའི་བཟོད་པའོ།། བཞི་པ་བརྩོན་འགྲུས་ནི། གོ་ཆ་
དགེ་སྡུད་གཞན་ཕན་བརྩོན་འགྲུས་བརྩམ། །ཞེས་པའི་དོན་ལ་གསུམ་
ལས། ངོ་བོ་ནི། ཁྱད་ཆོས་བཞི་ལྡན་གྱི་སྤྲོ་བའི་སེམས་པ་དགེ་བ་ས་
བོན་དང་བཅས་པའོ།། སྒྲ་དོན་ནི། བཱི་ཅའི་སྒྲ་ལས་བརྩོན་འགྲུས་ཏེ།
བཱི་ར་རྣམ་པར་གནོན་པ་ལའོ་ ཞེས་པའི་བྱིངས་དོན་ལས། སྙིང་སྟོབས་མ་
ཞུམ་པས་མཆོག་གི་གནས་ལ་སྦྱོར་བས་ན་བརྩོན་འགྲུས་སོ།། དབྱེ་ན་
གསུམ་ལས། བསམ་པ་གོ་ཆ་ཆེན་པོ་བགོས་པའི་བརྩོན་འགྲུས་ནི། བདུད་
ཀྱིས་མི་བརྫི་བའི་རྒྱུ་སེམས་ཅན་ཐམས་ཅད་རྫོགས་བྱང་ལ་མ་འཁོད་པར་
དུ་བདག་གིས་བརྩོན་པ་འདོར་བར་མི་བྱའོ། །སྙམ་དུ་ཞེ་ཐག་པ་ནས་བསམ་
པའོ། །སྦྱོར་བ་ལག་ལེན་ལ་འདེབས་པའི་བརྩོན་འགྲུས་ནི། ལམ་ལྔ་དང་
སབཅུ་རྫོགས་པར་བྱེད་པའི་རྒྱུ་སྤང་རྟོགས་ཀྱི་ཡོན་ཏན་ཐོབ་འགྱུར་ལ་སྤྲོ་
དགའ་དང་བཅས་པས་དགེ་ཚོགས་སྡུད་པ་ལ་འཇུག་ཅིང་། ཞུགས་ནས་
ཀྱང་སྒྲུབ་པ་ལ་དཔའ་མི་ཞུམ་པ་དང་། ཡོན་ཏན་ཅུང་ཟད་ཙམ་གྱིས་མི་
ངོམས་པ་དང་། གཞན་རྐྱེན་གྱིས་མི་ལྡོག་པའི་སྒོ་ནས་གུས་རྟག་གི་སྦྱོར་
བས་འབད་པར་བྱ་སྟེ། ལུང་ལས། བརྩོན་ལ་བྱང་ཆུབ་འདི་གནས་ཏེ། མི་
བརྩོན་པ་ལ་གནས་མ་ཡིན། །བརྩོན་པས་དགེ་བ་ཐམས་ཅད་སྡུད། །བརྩོན་
པས་ཡོན་ཏན་རྣམ་པར་འཕེལ། །ཞེས་སོ། །གཞན་དོན་ལ་སྤྲོ་བའི་བརྩོན་
345



ལེགས་བཤད་རྒྱ་མཚོར་འཇུག་པའི་གྲུ་གཟིངས།
འགྲུས་ནི། དོན་གཉིས་འགྲུབ་པའི་རྒྱུ་སེམས་ཅན་གྱི་དོན་བྱེད་པ་ལ་སྤྲོ་བའི་
བརྩོན་འགྲུས་སོ། །དེ་ཡང་སྤྱོད་འཇུག་ལས། ལེ་ལོ་ངན་ལ་ཞེན་པ་དང༌། །
སྒྱིད་ལུག་བདག་ཉིད་བརྙས་པའོ། །ཞེས་པ་ལྟར་བརྩོན་འགྲུས་ཀྱི་མི་མཐུན་
ཕྱོགས་ལེ་ལོ་གསུམ་སྤངས་ནས་འབད་རྩོལ་གྱི་བརྩོན་པ་ལ་ཡང་དག་པར་
བསླབ་པར་བྱ་སྟེ། མདོ་སྡེ་རྒྱན་ལས། མགོ་ལ་སེམས་ཅན་ཁུར་ཆེན་ཁྱེར་
བ་ཡི། །བྱང་སེམས་མཆོག་ནི་དལ་གྱིས་འགྲོ་མི་མཛེས། །བདག་གཞན་
སྣ་ཚོགས་འཆིང་བས་རབ་བཅིངས་པས། །བརྩོན་པ་བརྒྱ་འགྱུར་དུ་ནི་བྱ་
བའི་རིགས། །ཞེས་སོ།། ལྔ་ པ་ བསམ་གཏན་ནི། འཇིག་རྟེན་འཇིག་
རྟེན་འདས་པའི་བསམ་གཏན་བསྒོམ། །ཞེས་པའི་དོན་ལ་གསུམ་ལས། ངོ་
བོ་ནི། ཁྱད་ཆོས་བཞི་ལྡན་གྱི་དམིགས་པ་ལ་རྩེ་གཅིག་པའི་སེམས་པ་དགེ་
བ་ས་བོན་དང་བཅས་པའོ།། སྒྲ་དོན་ནི། རྒྱན་ཞེས་པའི་སྒྲ་ལས་བསམ་
གཏན་ཏེ། སྒྱེ་སེམས་དཔའ་ལའོ་ཞེས་པའི་བྱིངས་དོན་ལས། སེམས་པའི་
རྒྱུན་གཞན་དུ་མི་ཡེངས་པར་འཛིན་པས་ན་བསམ་གཏན་ནོ།། དབྱེ་ན།
འཇིག་རྟེན་པའི་བསམ་གཏན་ནི། ཕྱི་རོལ་པ་དང་ཐུན་མོང་བར་གྱུར་པའི་
བསམ་གཟུགས་ཀྱི་སྙོམས་འཇུག་བརྒྱད་དང་། འཇིག་རྟེན་ལས་འདས་པའི་
བསམ་གཏན་ནི། འདས་ལམ་གྱིས་ཐོབ་པའི་མཐར་གནས་སྙོམས་འཇུག་
དགུའམ་ཐེག་གསུམ་སོ་སོའི་བསམ་གཏན་ནོ། །དེ་ཡང་ལངྐར་གཤེགས་
346



སྡོམ་གསུམ་དཔག་བསམ་སྙེ་མ།
པ་ལས། བྱིས་པ་ཉེར་སྤྱོད་བསམ་གཏན་དང༌། །དོན་རབ་འབྱེད་པའི་
བསམ་གཏན་དང༌། །དེ་བཞིན་གཤེགས་དགེའི་བསམ་གཏན་ཏེ། །ཞེས་
གསུངས་ཤིང་། དེ་དག་གི་ས་མཚམས་ནི། ས་སྡེ་ལས་རིམ་པར། ལམ་མ་
ཞུགས་ཀྱི་རྒྱུད་ཀྱི་བསམ་གཟུགས་ཀྱི་ཏིང་ངེ་འཛིན་དང་། ལམ་ཞུགས་
ཚོགས་སྦྱོར་གྱི་ཏིང་ངེ་འཛིན་དང་། མཐོང་ལམ་ཡན་ཆད་འཕགས་པའི་ཏིང་
ངེ་འཛིན་རྣམས་ལ་བཤད་དོ། །བསམ་གཏན་ཇི་ལྟར་བསྒོམ་པའི་ཚུལ་ནི།
གནས་གྲོགས་ལོངས་སྤྱོད་སོགས་ཀྱི་འདུ་འཛི་དང་སེམས་ཀྱི་རྣམ་གཡེང་
སྤངས་ནས། དབེན་པར་སྟན་ལ་སྐྱིལ་ཀྲུང་མཉམ་བཞག་དང་ལྡན་པས་
འདུག་སྟེ། དམིགས་པ་ལ་ནི་སེམས་གཏད་ནས། །དེ་རྒྱུན་རྣམ་པར་གཡེང་
མི་བྱ། །ཞེས་པ་ལྟར་དགེ་པའི་དམིགས་ཡུལ་གང་ཡང་རུང་བ་ཞིག་ལ་
སེམས་གཏན་དེ་རྣམ་པར་རྟོག་པས་མི་གཡོ་བར་མཉམ་པར་བཞག་པས།
ཡུལ་སྣང་མ་འགགས་ལ་དེར་འཛིན་གྱི་རྟོག་པ་ཞི་བའི་ཏིང་ངེ་འཛིན་སྐྱེ་ཞིང་།
དེ་ལས་ལངས་པའི་རྗེས་ཐོབ་ཏུ་ས་བདུན་པ་ཚུན་ཆད་དུ་གཟུང་འཛིན་གྱི་
ཞེན་པ་དང་བཅས་པ་ཡོད་ལ། དེ་ཕན་ཆད་དུ་མཉམ་རྗེས་ངོ་བོ་སོ་སོ་བ་མེད་
དེ༑ རྒྱུད་བླར། བྱ་བ་སྒྲུབ་ལ་རྟག་ཏུ་བློ། །མེ་བཞིན་དུ་ནི་འབར་བ་དང་། །
ཞི་པའི་བསམ་གཏན་སྙོམས་འཇུག་ལའང་། །རྟག་ཏུ་སྙོམས་པར་འཇུག་
པ་ཡིན། །ཞེས་སོ། །དེ་ལྟར་བསྒོམས་པས་སྤྲོས་པའི་སྣང་བ་ནུབ་སྟེ། ནང་
347



ལེགས་བཤད་རྒྱ་མཚོར་འཇུག་པའི་གྲུ་གཟིངས།
དུ་བསམ་གཏན་ལས་སྐྱེས་པའི་དགའ་བདེ་ཐོབ་པ་ནི་མཐོང་བའི་ཆོས་ལ་
བདེ་བར་གནས་པའི་བསམ་གཏན་དང་། ཕྱིན་དྲུག་སོགས་དགེ་ཚོགས་སྒྲུབ་
དུས་སེམས་རྩེ་གཅིག་བའི་ཆའམ་ཟད་པར་ཟིལ་གནོན་སོགས་དང་རྣམ་
ཐར་གཟུངས་སྤོབས་རྒྱ་མཚོ་སྒྲུབ་པ་ནི་ཡོན་ཏན་སྒྲུབ་པའི་བསམ་གཏན་
དང༌། སེམས་ཅན་གྱི་དོན་ལ་རྩེ་གཅིག་པའམ་བསམ་གཏན་གྱིས་དངོས་
གཞིའི་སེམས་ལས་རྫུ་འཕྲུལ་འདོད་དགུར་སྒྱུར་བའི་བཀོད་པས་གདུལ་
བྱ་འདུལ་བ་ནི་སེམས་ཅན་དོན་བྱེད་ཀྱི་བསམ་གཏན་ནོ། །དྲུག་པ་ཤེས་
རབ་ནི། ཐོས་བསམ་སྒོམ་པའི་ཤེས་རབ་ཟབ་མོ་སྤྱད། །ཅེས་པའི་དོན་ལ་
གསུམ་ལས། ངོབོ་ནི། ཁྱད་ཆོས་བཞི་ལྡན་གྱི་ཆོས་རབ་རྣམ་པར་འབྱེད་
པའི་སེམས་པ་དགེ་བ་ས་བོན་དང་བཅས་པའོ།། སྒྲ་དོན་ནི། ཛཱ་ཞེས་
པའི་སྒྲ་ལས་ཤེས་རབ་སྟེ། ཉེར་བསྒྱུར་པྲ་སྔོན་མའི་ཛྙཱ་ཁོང་དུ་ཆུད་པའམ་
རྟོགས་པ་ལའོ། །ཞེས་པའི་བྱིངས་དོན་ལས། རབ་ཏུ་རྟོགས་པའམ་རབ་
ཏུ་ཁོང་དུ་ཆུད་པ་སྟེ། རྟོགས་བྱའི་ཡུལ་ནི་དོན་དམ་པ་ཡིན་ལ། དེའི་དམ་
པ་ནི་འཕགས་རྒྱུད་ཀྱི་མཉམ་བཞག་ཡེ་ཤེས་དང༌། དོན་ནི་དེའི་སྤྱོད་ཡུལ་
དུ་གྱུར་པ་སྟེ་དེ་ཉིད་རྟོགས་པའམ་ཁོང་དུ་ཆུད་པས་ན་ཤེས་རབ་བོ།། དབྱེ་
ན་ཀླུ་སྒྲུབ་ཀྱིས། ཤེས་རབ་རྒྱས་བྱེད་པ་ནི་ཐོས་པ་སྟེ། །བསམ་པ་དང་ནི་
གཉིས་པོ་ཡོད་གྱུར་ན། །དེ་ལ་སྒོམ་པ་ཡང་ནི་རབ་ཏུ་འབྱུང་། །ཞེས་གསུངས་
348
348



སྡོམ་གསུམ་དཔག་བསམ་སྙེ་མ།
པ་ལྟར་གསུམ་ལས། ཐོས་པ་ལས་བྱུང་བའི་ཤེས་རབ་ནི། གང་ལ་ཐོས་བ་
བྱ་བའི་ཡུལ་རྒྱལ་བའི་གསུང་རབ་དགོངས་འགྲེལ་དང་བཅས་པ་ནང་རིག་
པ་དང་། དེ་དག་གིས་གདུལ་བྱ་རྗེས་སུ་འཛིན་པའི་ཡན་ལག་ཏུ་ཐུན་མོང་
གི་རིག་གནས། གཞན་དག་ཚར་གཅོད་པའི་རིག་པ་སྒྲ་ཚད་དང་། གཞན་
དག་རྗེས་སུ་འཛིན་པའི་རིག་པ་བཟོ་གསོ་གཉིས་ཏེ་བཞི་ལའང་བསླབ་དགོས་
ཏེ༑ ཐམས་ཅད་མཁྱེན་པའི་གོ་འཕང་ཐོབ་པར་བྱ་དགོས་པའི་ཕྱིར། དེ་
ལྟར་ཡང་། རིག་པའི་གནས་ལྔ་དག་ལ་མཁས་པར་མ་བྱས་ན། །འཕགས་
མཆོག་གིས་ཀྱང་ཐམས་ཅད་མཁྱེན་ཉིད་མི་འགྱུར་ཏེ། །དེ་ལྟ་བས་ན་གཞན་
དག་ཚར་བཅད་རྗེས་བཟུང་དང་། །བདག་ཉིད་ཀུན་ཤེས་བྱ་ཕྱིར་དེ་ལ་དེ་
བརྩོན་བྱ། །ཞེས་དང་། རྒྱལ་སྲས་རྣམས་ཀྱིས་མི་སློབ་པ། དེ་ནི་གང་ནའང་
ཡོད་མ་ཡིན། །ཞེས་སོ། །ཁྱད་པར་གསུང་རབ་ཀྱི་དོན་རྣམས་དཔྱིས་ཕྱིན་
པ་ཁོང་དུ་ཆུད་པར་བྱེད་པ་ལ། དྲང་ངེས་དང་དགོངས་ལྡེམ་དགོངས་ལ་
སོགས་པའི་ཐབས་ཀྱིས་འཇལ་དགོས་ནའང་དེ་དག་གཞན་དུ་ཤེས་པར་
བྱ་ཞིང་འདིར་ཤེས་རབ་ནི་ལྷག་མཐོང་སྟེ། དོན་དམ་བའི་བདེན་པ་ཡིན་
ལ༑ དེ་ཉིད་གཏན་ལ་འབེབས་པར་བྱེད་པའི་རིག་པ་ལ་གཏན་ཚིགས་ཆེན་
པོ་ལྔ་སྟེ། ངོ་བོ་ལ་དཔྱོད་པ་གཅིག་དུ་བྲལ། རྒྱུ་ལ་དཔྱོད་པ་རྡོ་རྗེ་ཟེགས་
མ༑ འབྲས་བུ་ལ་དཔྱོད་པ་ཡོད་མེད་སྐྱེ་འགོག །རྒྱུ་འབྲས་གཉིས་ཀ་ལ་
34



ལེགས་བཤད་རྒྱ་མཚོར་འཇུག་པའི་གྲུ་གཟིངས།
དཔྱོད་པ་མུ་བཞི་སྐྱེ་འགོག་དང་བཞི་ནི་ཡོད་པ་སྒྲོ་འདོགས་ཀྱི་མཐའ་སེལ་
བའི་རིག་པའོ། །གཞན་ལ་རག་ལས་པའི་ཕྱིར་ངོ་བོ་ཉིད་ཀྱིས་མ་གྲུབ་ལ་
ཐ་སྙད་དུ་མེད་པ་མ་ཡིན་པས་ཡོད་མེད་གཉིས་ཀའི་སྤྲོས་པ་གཅོད་པ་རྟེན་
འབྲེལ་གྱི་རིག་པ་སྟེ། དེ་ལྟར་གཏན་ཚིགས་ཆེན་པོ་ལྔས་ཆོས་ཐམས་ཅད་
མཐའ་བྲལ་དབུ་མར་གཏན་ལ་འབེབས་པ་ཡིན་ནོ། །དེ་ཡང་སྤྲོས་པ་གཅོད་
ལུགས་ལ། རང་སྟོང་དང་། གཞན་སྟོང་གཉིས་ལས། རང་སྟོང་ནི། ཆོས་
ཅན་ཇི་ལྟར་སྣང་བ་འདི་དག་སྣང་ཙམ་ཉིད་ནས་རང་རང་གི་ངོ་བོས་སྟོང་
པས་མེད་དགག་གི་སྟོང་ཉིད་དོན་དམ་པར་བཞེད་ཅིང། ངོ་བོ་ཉིད་མེད་པར་
སྨྲ་བའི་དབུ་མ་པ་ལ་དོན་དམ་དུ་ཐ་དད་མེད་ཀྱང་། ཀུན་རྫོབ་ཏུ་གྲུབ་པ་
སྒྱུ་མ་ལྟར་ཞེས་རང་རྒྱུད་ཀྱི་དམ་བཅའ་འགོད་པ་དང་། ཐལ་འགྱུར་ཁོ་ན་
འཕེན་པས་ཁས་ལེན་པའི་ཀུན་རྫོབ་ཙམ་ཡང་འགོག་པའི་སྲོལ་གཉིས་སྣང་
ངོ་། །གཞན་སྟོང་དུ་གཏན་ལ་འབེབས་པའི་དབུ་མ་པ་རྣམས་ལ། ཤེས་
བྱ་ཐམས་ཅད་མཚན་ཉིད་གསུམ་དུ་འདོད་པ་དང༌། ཀུན་བརྟགས་དང་
ཡོངས་གྲུབ་གཉིས་སུ་བསྡུ་བའི་ཁྱད་པར་ལས། ཆོས་ཅན་ངོས་འཛིན་ཚུལ་
མི་འདྲ་བ་གཉིས་བྱུང་སྟེ། རྣལ་འབྱོར་སྤྱོད་པའི་གཞུང་དུ། སྟོང་གཞི་གཞན་
དབང་དགག་བྱ་ཀུན་བརྟགས་ཀྱིས་སྟོང་པའི་ཡོངས་གྲུབ་ཏུ་བཤད་པ་དང་།
རྒྱུད་བླ་མ་སོགས་ལས་ཆོས་ཉིད་ཡོངས་གྲུབ་དགག་བྱ་ཀུན་བརྟགས་ཀྱིས་
350



སྡོམ་གསུམ་དཔག་བསམ་སྙེ་མ།
སྟོང་པར་གསུངས་སོ། །དེས་ན་ཡོངས་གྲུབ་སེམས་ཀྱི་ཆོས་ཉིད་དོན་དམ་
པའི་དབྱིངས་འདིའི་ངོ་བོ་ལ་དོར་བྱའི་དྲི་མ་དང་སྔར་མེད་ཀྱི་ཡོན་ཏན་གསར་
དུ་སྒྲུབ་ཏུ་མེད་དེ། ཡེ་ནས་རང་བཞིན་གྱིས་རྣམ་པར་དག་ཅིང་ཡོན་ཏན་
ལྷུན་གྲུབ་ཡིན་པའི་ཕྱིར། སྐྱོན་ཡོན་གྲུབ་བསལ་ལས་འདས་པས་དོན་དམ་
གྱི་དབྱིངས་དེ་ཁོ་རང་ཁོ་རང་གི་ངོ་བོས་སྟོང་པ་མ་ཡིན། གློ་བུར་འཁྲུལ་སྣང་
གི་ཆོས་གཟུང་འཛིན་སྤྲོས་པའི་ཆ་རྣམས་གཤིས་ལ་མ་གྲུབ་པས་ཀུན་རྫོབ་
རང་གི་ངོ་བོས་སྟོང་པ་ཡིན་ལ། དེ་འདྲ་དེ་དོན་དམ་ཆོས་ཉིད་ལས་གཞན་
ཡིན་པས་དོན་དམ་གཞན་གྱི་ངོ་བོས་སྟོང་བ་ཞེས་བཤད་དེ། རྒྱུད་བླ་མ་ལས།
རྣམ་དབྱེ་བཅས་པའི་མཚན་ཉིད་ཅན། གློ་བུར་དག་གིས་ཁམས་སྟོང་གི །
རྣམ་དབྱེ་མེད་པའི་མཚན་ཉིད་ཅན། །བླ་མེད་ཆོས་ཀྱིས་སྟོང་མ་ཡིན། །ཞེས་
སོ༑ ༑མདོར་ན་ཀུན་རྫོབ་ཀྱི་ཕྱོགས་ནས་གཞལ་ན་མེད་དགག་དང་མ་ཡིན་
དགག་གི་སྟོང་ཉིད། དོན་དམ་དབྱིངས་ཀྱི་ཕྱོགས་ནས་གཞལ་ན་རང་ལས་
གཞན་རྟོག་པའི་ཡུལ་གྱིས་སྟོང་པའོ། །འོ་ན་དོན་དམ་རང་གི་ངོ་བོས་སྟོང་
པ་ལྟར་གསུངས་པའི་དགོངས་པ་གང་སྙམ་ན། དོན་དམ་ལ་དམིགས་ནས་
བློས་བཟུང་བ་ལྟར་མ་གྲུབ་པ་ལ་དགོངས་པ་ཡིན་ནོ། །དེ་དག་ནི་སོ་སོ་སྐྱེ་
བའི་སར་ཐོས་བྱུང་གི་ཤེས་རབ་གལ་ཆེ་བས་གཏན་ལ་འབེབས་ཚུལ་གྱི་
སྒོ་ཙམ་བསྟན་པ་སྟེ། མ་ཐོས་པར་བསམ་སྒོམ་མི་ནུས་པའི་ཕྱིར། དེ་ལྟར་
35



ལེགས་བཤད་རྒྱ་མཚོར་འཇུག་པའི་གྲུ་གཟིངས།
ཡང་། ཤེས་རབ་མཆོག་ཡིན་དེའི་གཞི་ནི། །ཐོས་པ་དེ་ཕྱིར་ཐོས་པ་མཆོག །
ཅེས་སོ། །བསམ་བྱུང་གི་ཤེས་རབ་ནི། ཐོས་པ་ཙམ་དུ་མ་བཞག་པར་དེའི་
དོན་ངེས་པ་བསམ་པ་ལ་རག་ལས་པའི་ཕྱིར། བསམ་པའི་ཤེས་རབ་བསྐྱེད་
པར་བྱ་སྟེ། ཡིད་བཞིན་མཛོད་ལས དེ་ལྟར་ཐོས་པ་དམ་པས་བརྒྱན་རྗེས་
སུ༑ ༑བསམ་པའི་ཤེས་རབ་ངེས་པར་རྒྱུད་ལ་བསྐྱེད། །ཅེས་སོ། །དེ་ཡང་
ཇི་སྐད་ཐོས་པའི་དོན་ལ་ཉེ་བར་དཔྱོད་པས་ནང་དུ་སེམས་པར་འཇུག་པ་
ནི༑ དོན་སྤྱི་ཙམ་དུ་མ་ལུས་པར་བྱེ་བྲག་འབྱེད་པའི་བསམ་ཤེས་ཀྱིས། རེ་
རེ་ནས་ཚིག་དང་དོན་གྱི་རིམ་པ་རྣམས་ནོར་མ་ནོར་བསམ་པས་བརྟག་ཅིང་
ངེས་པར་བྱ་བ་སྟེ། ཡེ་ཤེས་སྙིང་པོ་ཀུན་ལས་བཏུས་ལས། བསྲེགས་བཅད་
བརྡར་བས་གསེར་བཞིན་དུ། །ལེགས་པར་བརྟགས་ལ་ང་ཡི་བཀའ། །བླང་
བར་བྱ་ཡིས་གུས་ཕྱིར་མིན། །ཞེས་པའི་དཔེས་མདོ་རྒྱུད་ཀྱི་ཚིག་དོན་རྣམས་
ལ་དད་པས་འཇུག་པ་ཙམ་མ་ཡིན་པར་ཡིད་ཆེས་བསྐྱེད་པའི་ལུང་དང་།
དངོས་སྟོབས་ཀྱི་རིགས་པ་དང་། སྔ་ཕྱི་མི་འགལ་བ་གསུམ་གྱིས་བརྟགས་
ནས་བླང་བར་བྱ་བ་སྟེ། བཞི་བརྒྱ་པ་ལས། དོན་གང་ལུང་དང་རིགས་པ་
ཡིས། །ལེགས་པར་མངོན་པར་བརྗོད་པ་དང་། །སྔ་ཕྱི་འགལ་བ་མེད་པ་
སྟེ༑ ༑དམ་པ་རྣམས་ཀྱིས་ཡོངས་སུ་བཟུང་། །ཞེས་སོ། །གཞན་དག་ཤེས་
བྱ་གནས་གསུམ་ལུང་རིགས་གཉིས་ཀྱིས་བརྟག་པར་འཆད་དོ། །སྒོམ་བྱུང་
352



སྡོམ་གསུམ་དཔག་བསམ་སྙེ་མ།་
གི་ཤེས་རབ་ནི། ཡིད་བཞིན་མཛོད་ལས། དེ་ལྟར་བསམ་བྱ་ཡོངས་སུ་
རྫོགས་པ་ན། །སྒོམ་བྱུང་ཤེས་རབ་རྒྱུད་ལ་བསྐྱེད་པར་བྱ། །ཞེས་པས།
སྤྱིར་ཇི་ལྟར་ངེས་པའི་དོན་རྣམས་བླང་དོར་གྱི་སྒོ་ནས་སྒྲུབ་ཅིང་ཉམས་སུ་
ལེན་པ་དང་། ཁྱད་པར་ལྷག་མཐོང་གི་ཤེས་རབ་རྣམ་པར་མི་རྟོག་པའི་ཡེ་
ཤེས་བསྒོམ་པ་ལ་འཇུག་སྟེ། སྤྱོད་འཇུག་ལས། ཞི་གནས་རབ་ཏུ་ལྡན་པའི་
ལྷག་མཐོང་གིས། །ཉོན་མོངས་རྣམ་པར་འཇོམས་པར་ཤེས་བྱ་སྟེ། །ཞེས་
སོ། །དེ་ལ་སྒོམ་པས་ཉམས་སུ་མྱོང་བྱའི་ལྟ་བ་ལ། འཁོར་ལོ་བར་པའི་
དངོས་བསྟན་རིགས་ཚོགས་སུ་བཀྲལ་བ་ལྟར་ན། ངེས་དོན་མེད་དགག་
ལ་བཞེད་པས། ཅི་ཡང་མི་སྒོམ་པ་ལ་སྟོང་ཉིད་སྒོམ་པ་དང་། ཅི་ཡང་མ་
མཐོང་བ་ལ་དེ་ཁོ་ན་ཉིད་རྟོགས་པར་འཆད། འཁོར་ལོ་ཐ་མའི་དགོངས་
པ་བྱམས་ཆོས་ཀྱི་གཞུང་ཐོགས་མེད་སྐུ་མཆེད་ཀྱིས་བཀྲལ་བ་དང་ཀླུ་སྒྲུབ་
ཞབས་ཀྱིས་བསྟོད་ཚོགས་སུ། གཟུང་འཛིན་གཉིས་མེད་ཀྱི་ཡེ་ཤེས་ཉིད་
སྒོམ་པས་ཉམས་སུ་མྱོང་བྱར་བཤད་ཅིང་། དེ་ཉིད་གསང་སྔགས་ཀྱི་རྒྱུད་
སྡེ་ཟབ་མོ་རྣམས་དང་ཡང་དགོངས་པ་མཐུན་པ་ཡིན་ནོ། །དེས་ན་ཀུན་
མཁྱེན་ཆོས་ཀྱི་རྒྱལ་པོ་དྲི་མེད་འོད་ཟེར་ཞབས་ཀྱིས་ཀྱང་། གྲུབ་མཐའ་
མཛོད་དང་ཡིད་བཞིན་མཛོད་རྩ་འགྲེལ་ལ་སོགས་པའི་གསུང་རབ་རྣམས་
སུ་ཐོས་པས་གཏན་ལ་དབབ་བྱ་ངོས་འཛིན་པའི་སྐབས་སུ་དབུ་མ་ཐལ་
353



ལེགས་བཤད་རྒྱ་མཚོར་འཇུག་པའི་གྲུ་གཟིངས།
འགྱུར་བ་རྒྱུའི་ཐེག་པ་ཆེན་པོའི་རྩེ་མོར་སྒྲུབ་པར་མཛད་ཅིང་། སྒོམ་པ་
ཉམས་མྱོང་གིས་གཏན་ལ་འབེབས་པའི་སྐབས་རྣམས་སུ་མྱོང་བ་གཟུང་
འཛིན་གཉིས་དང་བྲལ་པའི་སོ་སོ་རང་རིག་པའི་ཡེ་ཤེས་ལ་བཞེད་པ་གཉིས་
མི་འགལ་ལམ་སྙམ་ན། མི་འགལ་ཏེ། སོ་སྐྱེའི་སར་ལྟ་བ་ཐོས་བསམ་གྱིས་
གཏན་ལ་འབེབས་པའི་ཚེ་བློའི་མཚན་འཛིན་གཞིག་དཀའ་བས། དེ་ཐོས་
བསམ་ལས་བྱུང་བའི་ཤེས་རབ་ཀྱིས་འགོག་པར་བྱེད་པ་ལ། སྒྲོ་འདོགས་
གཅོད་བྱེད་ཀྱི་རིག་པ་ཐལ་འགྱུར་བ་རྣོ་བའི་ཕྱིར་དང་། ཡང་སྒོམ་བྱུང་ཉམས་
མྱོང་གིས་གཏན་ལ་འབེབས་པའི་སྐབས་སུ་འཁོར་ལོ་ཐ་མར་གསུངས་པའི་
དབུ་མའི་ལྟ་བ་དེ་ཉིད་ཟབ་ཅིང་ཆེས་བཟང་བ་ཡིན་ཏེ། དབྱིངས་རང་བཞིན་
གྱིས་རྣམ་པར་དག་པ་དོན་དམ་པའི་བདེན་པ་རང་བྱུང་གི་ཡེ་ཤེས་དེ་ཉིད་
ཆོས་ཐམས་ཅད་ཀྱི་གདོད་མའི་གནས་ལུགས་ཡིན་པ་གང་ཞིག །གསང་
སྔགས་ཀྱི་རྒྱུད་སྡེ་ཟབ་མོ་རྣམས་ནས་བཤད་པའི་ལྟ་བའི་ཉམས་ལེན་དང་
ཡང་མཐུན་པའི་ཕྱིར་སྙམ་དུ་དགོངས་སོ། །དེས་ན་སྙིང་པོའི་མདོ་སྡེ་རྣམས་
ཀྱི་དགོངས་པ་རྒྱུད་བླ་དང་དབུ་མ་ཆོས་དབྱིངས་བསྟོད་པར་གསུངས་པ་
ལྟར། དེ་བཞིན་གཤེགས་པའི་སྙིང་པོའི་ཚུལ་ཁོང་དུ་ཆུད་པར་བྱས་ལ།
རིགས་ཅན་དེས་བྱང་ཆུབ་མཆོག་ཏུ་སེམས་བསྐྱེད་ནས། གནས་ལུགས་
ཁམས་ཀྱི་དོན་དེ་ཉིད་མངོན་དུ་འགྱུར་བའང་རྣམ་པར་མི་རྟོག་པའི་ཏིང་ངེ་
354



སྡོམ་གསུམ་དཔག་བསམ་སྙེ་མ།
འཛིན་གྱི་སྒོ་ལ་རག་ལས་པས་ན། སྟན་བདེ་བ་ལ་སྐྱིལ་མོ་ཀྲུང་བཅས་ཏེ།
འདི་ལ་བསལ་བྱ་ཅི་ཡང་མེད། །བཞག་པར་བྱ་བ་ཅུང་ཟད་མེད། །ཡང་དག་
ཉིད་ལ་ཡང་དག་བལྟ། །ཡང་དག་མཐོང་ནས་རྣམ་པར་གྲོལ། །ཞེས་པ་
ལྟར་རྣམ་རྟོག་གི་མཚན་མ་དང་དམིགས་པ་གང་ཡང་ཡིད་ལ་མི་བྱེད་པར།
གང་ཤར་གྱི་རང་ངོ་ལ་བསལ་བཞག་མེད་པར་སལ་ལེ་སིང་ངེ་ངོས་བཟུང་
ཐམས་ཅད་དང་བྲལ་བའི་རང་ཞལ་ལ་རྩེ་གཅིག་ཏུ་མཉམ་པར་བཞག་པས།
སེམས་དང་སེམས་བྱུང་གི་སྤྲོས་པ་ཐམས་ཅད་འགགས་ནས་གཟུང་འཛིན་
གཉིས་དང་བྲལ་བའི་རྣམ་པར་མི་རྟོག་པའི་ཡེ་ཤེས་སོ་སོ་རང་གི་རིག་པའི་
ངོ་བོ་ཉིད་དུ་མཐོང་བར་འགྱུར་ཏེ། རྒྱུད་བླ་མ་ལས། ནང་གི་བདག་ཉིད་ཆོས་
སྐུ་ནི། །ཡེ་ཤེས་མིག་གིས་མཐོང་བར་འགྱུར། །ཞེས་དང་། ཆོས་དབྱིངས་
བསྟོད་པར། མིག་དང་གཟུགས་ལ་བརྟེན་ནས་ནི། །དྲི་མ་མེད་པའི་སྣང་བ་
འབྱུང་། །ཞེས་དང༌། སྒྲ་གཅན་འཛིན་གྱི་ཡུམ་ལ་བསྟོད་པ་ལས། སྨྲ་བསམ་
བརྗོད་མེད་ཤེས་རབ་ཕ་རོལ་ཕྱིན། །མ་སྐྱེས་མི་འགག་ནམ་མཁའི་ངོ་བོ་
ཉིད། །སོ་སོ་རང་རིག་ཡེ་ཤེས་སྤྱོད་ཡུལ་བ། །དུས་གསུམ་རྒྱལ་བའི་ཡུམ་
ལ་ཕྱག་འཚལ་ལོ། །ཞེས་སོ། །དེ་ཡང་སྤྲིན་དེངས་པས་ཉི་མའི་དཀྱིལ་
འཁོར་གསལ་བ་ལྟར་མཉམ་གཞག་གི་རིག་ངོ་ན་ངོས་བཟུང་གང་དུའང་
མ་གྲུབ་པའི་བློ་བྲལ་གྱི་ཡེ་ཤེས་རང་གསལ་རྗེན་པར་གནས་པ་ནི་སེམས་
355



ལེགས་བཤད་རྒྱ་མཚོར་འཇུག་པའི་གྲུ་གཟིངས།
རང་བཞིན་གྱིས་འོད་གསལ་བའི་ཡེ་ཤེས་ཁོང་ནས་རིག་པ་སྟེ། སྤྱོད་འཇུག་
ལས། གང་ཚེ་དངོས་དང་དངོས་མེད་དག །བློ་ཡི་མདུན་ན་མི་གནས་པ། །
དེ་ཚེ་རྣམ་པ་གཞན་མེད་པས། །དམིགས་པ་མེད་པ་རབ་ཏུ་ཞི། །ཞེས་སོ། །
དེ་ལྟར་སྙིང་པོའི་དོན་ལ་སྒོམ་བྱུང་གིས་ངེས་པ་རྙེད་པའི་ཚེ། རང་གནས་
ཀྱི་ཡེ་ཤེས་མ་རྟོགས་པའི་སེམས་ཅན་རྣམས་ལ་སྙིང་རྗེའི་ཤུགས་ཆེན་པོས་
བླ་ན་མེད་པའི་བྱང་ཆུབ་ཀྱི་གོ་འཕང་ལ་སྦྱོར་བའི་སྙིང་སྟོབས་བཅོས་མ་མ་
ཡིན་པར་སྐྱེ་ཞིང་། དེའི་རྒྱུར་རྣམ་པར་མི་རྟོག་པའི་ཏིང་ངེ་འཛིན་སྒོམ་པ་
ལ་ངང་གིས་འཇུག་པ་འབྱུང་བས་ཟབ་མོའི་རྒྱུ་འབྲས་ཀྱི་འབྲེལ་བ་འཁོར་
ལོ་ལྟར་འཁོར་བར་འགྱུར་རོ། །མདོར་ན་མཉམ་གཞག་ཏུ་རྣམ་པར་མི་རྟོག་
པའི་ཡེ་ཤེས་བསྒོམ་ཞིང་། དེ་ལས་ལངས་ཏེ་རྗེས་ཐོབ་ཏུ་སྣང་བ་ཐམས་
ཅད་སྒྱུ་མ་ལྟར་སྣང་ལ་རང་བཞིན་མ་གྲུབ་པར་བལྟས་ནས། སྒྱུ་མ་ལྟ་བུའི་
སེམས་ཅན་གྱི་དོན་དུ་བསྔོ་བ་བྱ་བ་ཡིན་ནོ། །དེ་ལྟར་ཕ་རོལ་ཏུ་ཕྱིན་པ་དྲུག་
པོ་ཀུན་ཀྱང་སྦྱོར་བ་བྱང་ཆུབ་ཀྱི་སེམས་ཀྱིས་ཟིན་པ། དངོས་གཞི་འཁོར་
གསུམ་མི་རྟོག་པའི་ཤེས་རབ་ཀྱིས་ཟིན་པ། རྗེས་དགེ་བ་རྫོགས་བྱང་དུ་
བསྔོ་བས་ཟིན་པ་སྟེ། སྦྱོར་དངོས་རྗེས་གསུམ་ཚང་བས་སྲིད་ཞིའི་ཕ་རོལ་
ཏུ་ཕྱིན་པར་འགྱུར་རོ། །
གསུམ་པ་སེམས་ཅན་དོན་བྱེད་ཀྱི་ཚུལ་ཁྲིམས་ལ༑ དོན་བྱེད་ཀྱི་
356



སྡོམ་གསུམ་དཔག་བསམ་སྙེ་མ།
ཚུལ་ཁྲིམས་དངོས་དང་། ཚུལ་ཁྲིམས་གསུམ་ཀ་དང་འབྲེལ་བའི་བསླབ་
སྤྱོད་བཤད་པའོ།།
དང་པོ་ལ་བསྟན་བཤད་གཉིས་ལས། མདོར་བསྟན་ནི། སེམས་
ཅན་དོན་བྱེད་ཚུལ་ཁྲིམས་བསྡུ་དངོས་བཞི། །ཞེས་པ་སྟེ། དགེ་བ་ཆོས་སྡུད་
ཀྱིས་རང་རྒྱུད་སྨིན་ནས་གཞན་རྒྱུད་སྨིན་ཕྱིར་སེམས་ཅན་དོན་བྱེད་ཀྱི་ཚུལ་
ཁྲིམས་བསྡུ་དངོས་བཞི་ལ་འཇུག་གོ ། གཉིས་པ་རྒྱས་བཤད་ནི། ཐོག་
མར་སྦྱིན་པས་གདུལ་བྱ་རབ་བསྡུས་ནས། །སྙན་པར་སྨྲ་བའི་གཏམ་གྱིས་
ཡིད་རབ་དྲང༌། །ཐེག་པ་རིམ་དགུར་བཀྲི་བ་དོན་སྤྱོད་དེ། །དེ་དག་འདྲེན་
ཕྱིར་རང་ཡང་དོན་དེ་སྤྱོད། །ཅེས་པ་ལ། མཚན་ཉིད། དབྱེ་བ། གྲངས་ངེས།
བསྡུ་ཚུལ་དང་བཞི། དང་པོ་ནི། བྱང་སེམས་ཀྱི་སྒྲུབ་པའི་བསླབ་བྱ་
གང་ཞིག །སེམས་ཅན་ཡོངས་སུ་སྨིན་པར་བྱ་བའི་ཆེད་དུ་ཐབས་ལ་མཁས་
པས་གཞན་ལ་ཕན་པ་ལྷུར་ལེན་པར་འདོད་པའི་སེམས་པ་མཚུངས་ལྡན་
དང་བཅས་པའོ།། དབྱེ་ན། སྦྱིན་པ། སྙན་པར་སྨྲ་བ། དོན་སྤྱོད་པ།
དོན་མཐུན་པ་དང་བཞི། དང་པོ་ནི། གདུལ་བྱ་འཁོར་དུ་མ་འདུས་པ་བསྡུ་
བར་བྱ་བའི་ཕྱིར་ཐོག་མར་ཟང་ཟིང་གི་སྦྱིན་པས་་མགུ་བར་བྱེད་པ་སྟེ། པདྨ་
སྤུངས་ པ་ ལས། སྦྱིན་པའི་ གཡབ་ མོས་ ལེགས་ བོས་ ཏེ། །ཞེས་ སོ།།
གཉིས་པ་ནི། འཁོར་དུ་འདུས་ནས་སྙན་པར་སྨྲ་བའི་གཏམ་གྱིས་
357



ལེགས་བཤད་རྒྱ་མཚོར་འཇུག་པའི་གྲུ་གཟིངས།
བློ་རིམ་གྱིས་དྲངས་ཏེ་དམ་པའི་ཆོས་བསྟན་པས་དེ་སྒྲུབ་པ་ལ་དོན་གཉེར་
གྱི་མོས་འདུན་དང་སྤྲོ་བ་བསྐྱེད་དུ་འཇུག་པ་སྟེ། དེ་ཉིད་ལས། སྙན་པར་
སྨྲ་བའི་ཚིག་གིས་བསུ། །ཞེས་སོ།། གསུམ་པ་ནི། བྱིས་པ་ཁ་ཟས་
འཇམ་རྩུབ་ཀྱིས་རིམ་པར་གསོ་བ་ལྟར་ཆོས་གཅིག་གིས་བློ་རིས་ཐ་དད་
སྨིན་པར་མི་ནུས་པས་གདུལ་བྱའི་བློ་དང་འཚམས་པའི་ཆོས་ལ་སྤྱོད་དུ་འཇུག་
པ་སྟེ། བློ་ཐ་མའི་ཆུང་འབྲིང་ཆེ་གསུམ་ནི་ཉན་རང་བྱང་སེམས་གསུམ་དང་།
འབྲིང་གསུམ་ནི་བྱ་སྤྱོད་རྣལ་འབྱོར་གསུམ་དང་། རབ་གསུམ་ནི་བསྐྱེད་
པ་དང་། རྫོགས་པ་དང་། རྫོགས་པ་ཆེན་པོ་གསུམ་སྟེ། ཐེག་དགུ་ལ་བློའི་
རིམ་པ་ལྟར་བཀྲི་བ་སོགས་དངོས་དང་། བརྒྱུད་པའི་སྒོ་ནས་སེམས་ཅན་
གྱི་ཕན་བདེ་སྒྲུབ་པའི་་ཐབས་ལ་མཁས་པར་བྱ་བ་སྟེ། ཞི་བ་ལྷས། དམན་
ལ་མཆོག་གི་ཆོས་མི་བསྟན། །རྒྱ་ཆེན་ཆོས་ཀྱི་སྣོད་གྱུར་པ། །དམན་པའི་
ཆོས་ལ་སྒྱུར་མི་བྱ། ཞེས་དང་། སྔ་མ་ལས། དོན་སྤྱོད་གྲོས་ཆེན་གདབ་
པར་བྱ། །ཞེས་སོ།། བཞི་པ་ནི། སེམས་ཅན་དེ་དག་དམ་པའི་ཆོས་དང་
དགེ་བའི་སྤྱོད་པ་ལ་འདྲེན་པའི་ཕྱིར་ཡང་དོན་དེ་ལ་མཐུན་པར་སློབ་དགོས་
ཏེ། རང་གིས་མ་བསྒྲུབས་ན་མཛེ་ཕོའི་བྱ་ཁྱུང་གི་སྒྲུབ་ཐབས་ལྟར་གཞན་
ལ་འཇུག་ལྡོག་གི་བསླབ་བྱ་འདོམས་ཀྱང་ཉན་དུ་མི་འདོད་པའི་ཕྱིར། དེ་
ཉིད་ལས། དོན་མཐུན་པ་ཡིས་བག་ཕབ་སྟེ། ། ཞེས་སོ།། གསུམ་པ་
356



སྡོམ་གསུམ་དཔག་བསམ་སྙེ་མ།
གྲངས་ངེས་ནི་། གདུལ་བྱ་ལ་གནས་སྐབས་སུ་ཕན་པའི་ཕྱིར་ཟང་ཟིང་དང་།
མཐར་ཐུག་གི་ཕན་པའི་རྒྱུར་ཆོས་འཛིན་པ་དང་། དེའི་དོན་ལ་འཇུག་པ་
དང༌། དོན་དེ་ལ་ཡང་ནས་ཡང་དུ་རྗེས་སུ་འཇུག་པའི་ཕྱིར་ཕྱི་མ་གསུམ་སྟེ་
བཞིར་གྲངས་ངེས་སོ། །དེ་ལྟར་ཡང་མདོ་སྡེ་རྒྱན་ལས། སྦྱིན་མཚུངས་དེ་
སྟོན་ལེན་འཇུག་དང་། བདག་ཉིད་རྗེས་སུ་འཇུག་རྣམས་ཀྱིས། སྙན་པར་
སྨྲ་དང་དོན་སྤྱོད་དང༌། དོན་མཐུན་ཉིད་དུ་འདོད་པ་ཡིན། ཞེས་དང་། ཕན་
པར་བྱེད་པའི་ཐབས་དང་ནི། །འཛིན་དང་འཇུག་པར་བྱེད་པ་དང་། །དེ་
བཞིན་རྗེས་སུ་འཇུག་བྱེད་པས། བསྡུ་བའི་དངོས་པོ་བཞིར་བཤད་དོ། །ཞེས་
སོ༑ ༑ཡང་ཆོས་ཀྱི་སྣོད་རུང་དུ་སྒྲུབ་པ་དང་། མོས་པ་དང་། སྒྲུབ་པ་དང༌།
མཐར་ཕྱིན་པར་བྱ་བའི་ཕྱིར་ཡང་བཞིར་ངེས་ཏེ། དེ་ལས། དང་པོས་སྣོད་
གྱུར་དངོས་པོ་སྟེ། །གཉིས་པ་ཡིས་ནི་མོས་པ་ཡིན། །གསུམ་པ་ཡིས་ནི་
སྒྲུབ་པ་སྟེ། །བཞི་པས་རྣམ་པར་སྦྱོང་པའོ། །ཞེས་སོ། །དེས་ནའང་འདས་
མ་འོངས་ད་ལྟར་གསུམ་གྱིས་བསྡུས་པའི་སེམས་ཅན་སྨིན་བྱེད་ཀྱི་ཐབས་
ཐམས་ཅད་འདིར་འདུ་སྟེ། དེ་ཉིད་ལས། བསྡུས་དང་སྡུད་པར་འགྱུར་བ་
དང་༑ །གང་དག་ད་ལྟར་སྡུད་བྱེད་པ། །དེ་ཀུན་དེ་འདྲ་སྡུད་ལྟ་བས། །འདི་
ནི་སེམས་ཅན་སྨིན་བྱེད་ཐབས། །ཞེས་སོ།། བཞི་པ་ནི། སེམས་བསྐྱེད་
ཀྱིས་ཟིན་པའི་སྒོ་ནས་སེམས་ཅན་ལ་དངོས་སམ་བརྒྱུད་པས་ཕན་བདེ་སྒྲུབ་
359



ལེགས་བཤད་རྒྱ་མཚོར་འཇུག་པའི་གྲུ་གཟིངས།
པ་ཐམས་ཅད་ཡིན་ཡང། བསྡུ་ན་བཞི་པོ་དེར་འདུ་ཞིང༌། དེ་ཡང་འཁོར་
དུ་མ་འདུས་པ་བསྡུ་བ་དང་། འདུས་པ་སྨིན་པར་བྱེད་པ་གཉིས་སུ་བསྡུར་
རུང་ངོ། །གཞན་ལས་དོན་བྱེད་ཚུལ་བཅུ་གཉིས་སུ་བསྡུས་པའང་སྣང་སྟེ།
བྱང་ས་ལས། བྱ་བ་དོན་དང་ལྡན་པ་ལ་གྲོགས་སུ་འགྲོ་བ་དང་། སེམས་
ཅན་སྡུག་བསྔལ་བ་རྣམས་ཀྱི་སྡུག་བསྔལ་སེལ་བ་དང་། ཐབས་མི་ཤེས་
པ་རྣམས་ལ་རིག་པ་སྟོན་པ་དང་། །བྱས་པ་གཟོ་ཞིང་ཚོར་ཏེ་ལན་དུ་ཕན་
འདོགས་པ་དང་། འཇིགས་པ་རྣམས་ལ་བསྲུང་བ་དང༌། སྡུག་བསྔལ་བ་
རྣམས་ཀྱི་མྱ་ངན་སེལ་བ་དང་། ཡོ་བྱད་མེད་པ་རྣམས་ལ་ཡོ་བྱད་སྟོབས་
པ་དང་། ཆོས་ཀྱིས་འཁོར་ལེགས་པར་སྡུད་པ་དང་། སེམས་དང་མཐུན་
པར་འཇུག་པ་དང་། ཡང་དག་པའི་ཡོན་ཏན་གྱིས་དགའ་བར་བྱེད་པ་དང་།
ལེགས་པར་ཚར་གཅོད་པ་དང༌། རྫུ་འཕྲུལ་གྱིས་སྐྲག་པ་དང་འདུན་པར་
བྱེད་པའོ། །ཞེས་གསུངས་ཏེ་སྔར་གྱི་བཞི་པོའི་ཁོག་ཏུ་དངོས་ཤུགས་གང་
རུང་གིས་འདུས་སོ།། གཉིས་པ་ལ། ཕྱོགས་གཉིས་ལ་ལྟོས་ནས་སྲུང་
བླང་བྱ་བ། འཇུག་ལྡོག་གི་ཐབས་དྲན་ཤེས་བག་ཡོད་གསུམ་ལ་སྦྱར་བ།
སྤྱོད་ལམ་ཐམས་ཅད་དགེ་བ་དུས་འདའ་བ་ལ་བསླབ་པའོ།། དང་པོ་
ནི༑ མཐུན་ཕྱོགས་ཀུན་སློབ་མི་མཐུན་མཐའ་དག་སྤང༌། །ཞེས་པ་སྟེ། སྤྱིར་
བསླབ་བཏུས་ལས། གང་གིས་ལྟུང་བར་མི་འགྱུར་བ། །གནད་ཀྱིས་གནས་
360
360



;
སྡོམ་གསུམ་དཔག་བསམ་སྙེ་མ།
རྣམས་འདི་རིག་བྱ། །ཞེས་བྱང་ཆུབ་སེམས་དཔའི་བསླབ་གཞི་རྒྱུ་ཆེན་
རྣམས་ཀྱི་གནད་ཀྱི་གནས་གང་ཞེ་ན། དེ་ཉིད་ལས། བདག་གི་ལུས་དང་
ལོངས་སྤྱོད་དང༌། །དུས་གསུམ་དགེ་བ་སྐྱེས་པ་རྣམས་། །སེམས་ཅན་ཀུན་
ལ་བཏང་བ་དང༌། །དེ་བསྲུང་དག་ལ་སྤེལ་པའོ། །ཞེས་པས་གཞི་གསུམ་
བཏང་བ་དང་། བསྲུང་བ་དང་། དག་པ་དང་། སྤེལ་བ་བཞིས་བྱང་སེམས་
ཀྱི་སྡོམ་པ་མཐའ་དག་བསྡུས་པར་བཤད་ཅིང་། ཇི་ལྟར་སྒྲུབ་ཚུལ་ཀྱང་ལས་
དང་པོ་བས་བསྲུང་བ། མོས་སྤྱོད་པས་དག་པ། མ་དག་ས་བདུན་ལ་གནས་
པས་བཏང་བ། དག་པ་ས་གསུམ་ལ་གནས་པས་སྤེལ་བ་གཙོ་བོར་སྒྲུབ་
པར་བཤད་དེ། རྒྱས་པར་བསླབ་བཏུས་ཉིད་དུ་བལྟ་བར་བྱ་ཞིང་། འདིར་
ནི་དེ་རྣམས་ཀྱི་སྒྲུབ་པ་མཐར་ཕྱིན་པར་འགྲུབ་པའི་མན་ངག་བསྡུས་པ་སྟེ།
དེ་ཉིད་ལས། འགྲུབ་པ་ཡང་དག་སྤོང་རྣམས་ཏེ། །ཞེས་པས་རྫོགས་བྱང་
སྒྲུབ་པའི་མཐུན་ཕྱོགས་སུ་གྱུར་པ་དགེ་བའི་ཆོས་ཀུན་མ་སྐྱེས་པ་རྣམས་
བསྐྱེད་པ་དང་། སྐྱེས་པ་རྣམས་གནས་པ་དང་འཕེལ་བའི་ཕྱིར་དང་པོར་
འདུན་པ་དྲག་པོ་བསྐྱེད་ནས་སྒོ་གསུམ་འབད་པར་བྱེད། ཕྱི་བཤོལ་མེད་
པའི་བརྩོན་འགྲུས་བརྩོམ། དགེ་བའི་དམིགས་པ་མ་བརྗེད་པར་སེམས་
འཛིན་ཅིང་ཡང་དག་པར་འཇོགས་པ་ལ་བསླབ་པར་བྱའོ། །དེ་བཞིན་དུ་
རྫོགས་བྱང་སྒྲུབ་པའི་མི་མཐུན་ཕྱོགས་སུ་གྱུར་པ་སྡིག་པ་མི་དགེ་བའི་ཆོས་
3



ལེགས་བཤད་རྒྱུ་མཚོར་འཇུག་པའི་གྲུ་གཟིངས།
མཐའ་དག་མ་སྐྱེས་པ་མི་བསྐྱེད་ཅིང་སྐྱེས་པ་སྤང་བའི་ཕྱིར་འདུན་པ་སོགས་
དེ་ལྟར་བྱེད་པ་སྟེ། དབུས་མཐའ་རྣམ་འབྱེད་ལས། མི་མཐུན་ཕྱོགས་དང་
གཉེན་པོ་རྣམས། །རྣམ་པ་ཐམས་ཅད་ཡོངས་ཤེས་ནས། །དེ་དག་སྤང་ཕྱིར་
བརྩོན་འགྲུས་ནི། །རྣམ་པ་བཞི་དག་རབ་ཏུ་འབྱུང༌། །ཞེས་སོ། །གཞན་
ཡང་བྱངཆུབ་ཀྱི་སེམས་སྐྱེས་པ་དེ་ཉིད་བཟུང་དག་སྤེལ་གསུམ་གྱི་ཐབས་
ལ་བརྩོན་པས་བསྐྱང་བར་བྱ་སྟེ། སྤྱོད་འཇུག་ལས། དེ་ལྟར་བདག་གི་
སེམས་འདི་ནི། །ལེགས་བཟུང་ལེགས་པར་བསྲུང་བར་བྱ། །སེམས་བསྲུང་
བརྟུལ་ཞུགས་མ་གཏོགས་པ། །བརྟུལ་ཞུགས་མང་པོས་ཅི་ཞིག་བྱ། །ཞེས་
སོ་༑ ༑དེ་ཡང་སེམས་དེ་ཉིད་མི་ཉམས་པར་བཟུང་བ་ནི། སྨོན་འཇུག་གི་
རང་བཞིན་ལ་སེམས་གནས་པ་སྟེ། མཐུན་ཕྱོགས་བསླབ་པར་བྱ་བའི་གནས་
སོ༑ ༑སེམས་དེའི་དྲི་མ་དག་པར་བྱེད་པ་ནི། ཉེས་སྤྱོད་ཐམས་ཅད་ལས་
བཟློག་པར་བྱེད་པ་སྟེ། མི་མཐུན་ཕྱོགས་སྤོང་བའི་བསླབ་བྱའོ། །དགེ་བ་
སྤེལ་བའི་ཐབས་ནི། བདག་གི་བདེ་བ་དང་གཞན་གྱི་སྡུག་བསྔལ་བརྗེ་བ་
ལ་སྤེལ་མར་སྦྱོང་སྟེ། མཐུན་ཕྱོགས་ཀྱི་བསླབ་བྱའོ། །དེ་ལྟར་ཡང་སྤྱོད་
འཇུག་ལས། བདག་བདེ་གཞན་གྱི་སྡུག་བསྔལ་དག །ཡང་དག་བརྗེ་བར་
མ་བྱས་ན། །སངས་རྒྱས་ཉིད་དུ་མི་འགྲུབ་ཅིང་། །འཁོར་བ་ན་ཡང་བདེ་
བ་མེད། །ཅེས་སོ། །གཉིས་པ་ནི། རྟག་ཏུ་དྲན་དང་ཤེས་བཞིན་བག་ཡོད་
36.



སྡོམ་གསུམ་དཔག་བསམ་སྙེ་མ།
བརྟེན། །ཞེས་པ་སྟེ། བསླབ་བཏུས་ལས། བག་ཡོད་པ་དང་མ་བྲལ་ཞིང༌། །
དྲན་པ་དང་ནི་ཤེས་བཞིན་དང་། །ཚུལ་བཞིན་དུ་ནི་སེམས་པས་སོ། །ཞེས་
པ་ལྟར་དུས་རྟག་ཏུ་བསྲུང་སེམས་མི་བརྗེད་པའི་དྲན་པ་དང་། རང་རྒྱུད་
ལ་ཉེས་པ་བྱུང་མ་བྱུང་རྟོག་པའི་ཤེས་བཞིན་དང་། འཇུག་ལྡོག་གི་གནས་
ལ་གཟོབ་པ་ལྷུར་ལེན་པའི་བག་ཡོད་དང་གསུམ་བསྟེན་པས་སེམས་བསྲུང་
བར་བྱ་སྟེ། སྤྱོད་འཇུག་ལས། སེམས་བསྲུང་འདོད་པ་རྣམས་ལ་ནི། །དྲན་
པ་དང་ནི་ཤེས་བཞིན་དག །སྲོག་ལ་བབ་ཀྱང་སྲུངས་ཤིག་ཅེས། །བདག་
ནི་དེ་ལྟར་ཐལ་མོ་སྦྱར། །ཞེས་དང་། བཤེས་སྤྲིང་ལས། བག་ཡོད་བདུད་
རྩིའི་གནས་ཏེ་བག་མེད་པ། །འཆི་བའི་གནས་སུ་ཐུབ་པས་བཀའ་སྩལ་
ཏེ༑ ༑དེ་བས་ཁྱོད་ཀྱིས་དགེ་ཆོས་སྤེལ་སླད་དུ། །གུས་པས་རྟག་ཏུ་བག་
དང་ལྡན་པར་མཛོད། །ཅེས་སོ།། གསུམ་པ་ནི། འགྲོ་འདུག་ཟ་
ཉལ་སྤྱོད་ལམ་རྣམ་པ་བཞིར། །སྤྱོད་ཡུལ་ཡོངས་སུ་དག་པའི་མདོ་སྡེ་ལྟར།
གང་བྱེད་རིགས་མཐུན་ཚིག་གིས་སྨོན་ལམ་འདེབས། །ཞེས་པ་སྟེ། སྤྱིར་
སྤྱོད་ལམ་རྣམ་བཞིའི་དུས་ཐམས་ཅད་དུ་སྒོ་གསུམ་གྱི་སྤྱོད་པ་ལ་བརྟགས་
ནས་དྲན་ཤེས་མ་ཉམས་པས། འགྲོ་བའི་ཚེ་མིག་གཉའ་ཤིང་གང་ཙམ་དུ་
ལྟ་ཞིང་། གཞན་དང་འཕྲད་ན་འཛུམ་པའི་མདངས་ཀྱིས་ལེགས་པར་འོངས་
སོ་ཞེས་བསུས་ཏེ། སྙན་པའི་གཏམ་གྱིས་ཕ་རོལ་པོའི་ཡིད་དགའ་བར་བྱ་
33



ལེགས་བཤད་རྒྱ་མཚོར་འཇུག་པའི་གྲུ་གཟིངས།
བ་དང༌། འདུག་པའི་ཚེ་སྐྱིལ་ཀྲུང་དྲང་པོར་བསྲངས་ཏེ། འཆད་ཉན་དང་
སྒོམ་པ་སོགས་ཆོས་སྤྱོད་བཅུའི་སྒྲུབ་པ་ཅི་རིགས་པ་ལ་འཇུག་པ་དང་། ཟས་
ཟ་བའི་ཚེ་དཀོན་མཆོག་གསུམ་རྗེས་སུ་དྲན་པས་ཕུད་དང་གཏོར་མ་ཕུལ་
ལ་ཆགས་སྲེད་སྤངས་ཏེ། ལུས་གསོ་བ་དང་སྲིན་བུའི་རིགས་ལ་ཕན་པའི་
བློས་ཁམས་དང་ཏིང་ངེ་འཛིན་ལ་ཇི་ཙམ་འཕྲོད་པ་དེ་ཙམ་དུ་ལོངས་སྤྱད་
དེ་ཟས་ཀྱི་བསྔོ་བ་བྱ་བ་རྣམས་དང་། མཚན་མོ་ཉལ་བའི་ཚེ་གཞོགས་གཡས་
ཕབ་ལ་མགོ་བྱང་དུ་བསྟན་ནས་ཉལ་ཏེ། འཆི་བ་དྲན་པ་དང་། དཀོན་མཆོག་
གསུམ་སྔས་སུ་དྲན་པ་དང་། དགེ་བའི་བྱ་བ་ལ་ལྡང་བ་དང་སྣང་བའི་འདུ་
ཤེས་བཞག་ནས་ཆོས་ཉིད་ཀྱི་ངང་དུ་བློ་གནས་པས་ཉལ་ཞིང་། ནང་པར་
ལྡང་པ་ན་དཀོན་མཆོག་གསུམ་དང་བྱང་ཆུབ་ཀྱི་སེམས་དྲན་པས་ལངས་ཏེ།
རྨི་ལམ་དུ་སྡིག་པ་མཐོང་ན་འཕྲལ་དུ་བཤགས་ཤིང་དགེ་ན་ཡི་རང་བ་ཙམ་
བྱས་ནས། རང་གཞན་ལ་ཕན་པར་འགྱུར་བའི་ཆོས་སྤྱོད་ཀྱིས་དུས་འདའ་
བར་བྱ་སྟེ། མདོ་སྡེ་རྒྱན་ལས། རྒྱལ་སྲས་སྤྱོད་ཚེ་ཇི་ལྟར་ཇི་ལྟ་བུར། །དབང་
པོའི་སྤྱོད་ཡུལ་སྣ་ཚོགས་འཇུག་འགྱུར་པ། །དེ་ལྟ་དེ་ལྟར་རིགས་ཤིང་མཐུན་
ཚིག་གིས། །སེམས་ཅན་ཕན་ཕྱིར་དེ་མངོན་འདུ་བྱེད་དོ། །ཞེས་སོ། །ཁྱད་
པར་ཕལ་པོ་ཆེའི་སྤྱོད་ཡུལ་ཡོངས་སུ་དག་པའི་མདོ་སྡེ་ལས་ཇི་སྐད་གསུངས་
པ་ལྟར། བྱང་ཆུབ་སེམས་དཔའ་ཁང་པའི་ནང་དུ་འཇུག་པའི་ཚེ་སེམས་
364



སྡོམ་གསུམ་དཔག་བསམ་སྙེ་མ།
ཅན་ཐམས་ཅད་ཀྱིས་ཐར་པའི་གྲོང་ཁྱེར་ཐོབ་པར་གྱུར་ཅིག་སྙམ་དུ་སེམས་
བསྐྱེད་དོ། །ཉལ་བའི་ཚེ་སངས་རྒྱས་གྱི་ཆོས་སྐུ་ཐོབ་པར། རྨི་ལམ་རྨི་བ་
ན་ཆོས་ཐམས་ཅད་རྨི་ལམ་ལྟ་བུར་རྟོགས་པར། གཉིད་སད་པ་ན་མ་རིག་
པ་ལས་སད་པར། ལྡང་བ་ནས་སངས་རྒྱས་ཀྱི་གཟུགས་སྐུ་ཐོབ་པར། གོས་
གྱོན་པ་ན་ངོ་ཚ་དང་ཁྲེལ་ཡོད་ཀྱི་གོས་གྱོན་པར། སྐ་རགས་འཆིང་བ་ན་
དགེ་བའི་རྩ་བ་དང་འབྲེལ་པར། སྟན་ལ་འདུག་པ་ན་རྡོ་རྗེའི་གདན་ཐོབ་
པར། རྒྱབ་བརྟེན་པ་ན་བྱང་ཆུབ་ཀྱི་ཤིང་ཐོབ་པར། མེ་གཏོང་བ་ན་ཉོན་
མོངས་པའི་བུད་ཤིང་བསྲེག་པར། འབར་བ་ན་ཡེ་ཤེས་ཀྱི་མེ་འབར་བར།
གཡོས་ཟིན་པ་ན་ཡེ་ཤེས་ཀྱི་བདུད་རྩི་ཐོབ་པས། ཁ་ཟས་བཟའ་བ་ན་བསམ་
གཏན་གྱི་ཟས་ཐོབ་པར། ཕྱིར་འགྲོ་བ་ན་འཁོར་བའི་གྲོང་ལས་ཐར་བར།
སྐས་ལ་འབབ་པ་ན་སེམས་ཅན་གྱི་དོན་ལ་འཁོར་བར་འཇུག་པར། སྒོ་འབྱེད་
པ་ན་ཐར་པའི་གྲོང་གི་སྒོ་འབྱེད་པར། སྒོ་གཅོད་པ་ན་ངན་སོང་གི་སྒོ་གཅོད་
པར། ལམ་དུ་འཇུག་པ་ན་འཕགས་པའི་ལམ་དུ་འཇུག་པར། གྱེན་ལ་འགྲོ་
བ་ན་སེམས་ཅན་ཐམས་ཅད་མཐོ་རིས་ཀྱི་བདེ་བ་ལ་འགོད་པར། ཐུར་ལ་
འབབ་པ་ན་ངན་སོང་གསུམ་རྒྱུན་གཅོད་པར། སེམས་ཅན་དང་འཕྲད་པ་
ན་སངས་རྒྱས་དང་མཇལ་བར། རྐང་པ་འཇོག་པ་ན་སེམས་ཅན་ཐམས་ཅད་
ཀྱི་དོན་ལ་འགྲོ་བར། རྐང་པ་འདེགས་པ་ན་འཁོར་བ་ནས་འདོན་པར། རྒྱན་
365



ལེགས་བཤད་རྒྱ་མཚོར་འཇུག་པའི་གྲུ་གཟིངས།
དང་ལྡན་པ་མཐོང་ན་མཚན་དཔེའི་རྒྱན་ཐོབ་པར། རྒྱན་མེད་པ་མཐོང་ན་
སྦྱངས་བའི་ཡོན་ཏན་དང་ལྡན་པར། སྣོད་གང་བ་མཐོང་ན་ཡོན་ཏན་གྱིས་
གང་བར། སྟོང་པ་མཐོང་ན་སྐྱོན་གྱིས་སྟོངས་པར། སེམས་ཅན་དགའ་བ་
མཐོང་ན་ཆོས་ལ་དགའ་བར། མི་དགའ་བ་མཐོང་ན་འདུས་བྱས་ཀྱི་དངོས་
པོ་ལ་མི་དགའ་བར། སེམས་ཅན་བདེ་བ་མཐོང་ན་སངས་རྒྱས་ཀྱི་བདེ་བ་
ཐོབ་པར། སྡུག་བསྔལ་བ་མཐོང་ན་སེམས་ཅན་གྱི་སྡུག་བསྔལ་ཐམས་ཅད་
ཞི་བར། ནད་པ་མཐོང་ན་ནད་ལས་གྲོལ་བར། དྲིན་དུ་གཟོ་བ་མཐོང་ན་
སངས་རྒྱས་དང་བྱང་ཆུབ་སེམས་དཔའ་ཐམས་ཅད་ལ་དྲིན་ལན་ལྡོན་པར།
དྲིན་དུ་མི་གཟོ་བ་མཐོང་ན་ལྟ་བ་ལོག་པ་ལ་དྲིན་དུ་མི་བཟོ་བར། །རྒོལ་བ་
མཐོང་ན་ཕས་ཀྱི་རྒོལ་བ་ཐམས་ཅད་ཚར་གཅོད་ནུས་པར། བསྟོད་པ་མཐོང་
ན་སངས་རྒྱས་དང་བྱང་ཆུབ་སེམས་དཔའ་ཐམས་ཅད་ལ་བསྟོད་པར། ཆོས་
ཀྱི་གཏམ་བྱེད་པ་མཐོང་ན་སངས་རྒྱས་གྱི་སྤོབས་པ་ཐོབ་པར། སྐུ་གཟུགས་
མཐོང་ན་སངས་རྒྱས་ཐམས་ཅད་མཐོང་བ་ལ་སྒྲིབ་པ་མེད་པར། མཆོད་
རྟེན་མཐོང་ན་འགྲོ་བ་ཐམས་ཅད་ཀྱི་མཆོད་རྟེན་དུ་འགྱུར་བར། ཚོང་བྱེད་
པ་མཐོང་ན་འཕགས་པའི་ནོར་བདུན་ཐོབ་པར། ཕྱག་འཚལ་བ་མཐོང་ན་
ལྷ་དང་བཅས་པའི་འཇིག་རྟེན་གྱིས་སྤྱི་གཙུག་བལྟར་མི་མངོན་པ་ཐོབ་པར་
གྱུར་ཅིག་སྙམ་དུ་སེམས་བསྐྱེད་པར་བྱའོ། །ཞེས་སོ།། གསུམ་པ་དོན་
366



སྡོམ་གསུམ་དཔག་བསམ་སྙེ་མ།
བསྡུ་བ་ལ། མཁས་པའི་བཞེད་པ་ཟློས་པ་དང་། རང་བཞེད་འགོད་པའོ།།
དང་པོ་ནི། མཁྱེན་རབ་དབང་ཕྱུག་ཀློང་ཆེན་རབ་འབྱམས་ནི། སྨོན་
པའི་བསླབ་བྱ་ཚད་མེད་བཞི་བསྒོམ་ཞིང་། །འཇུག་པའི་བསླབ་བྱ་ཕ་རོལ་
ཕྱིན་དྲུག་དང་། བསྡུ་ན་དཀར་ནག་ཆོས་བརྒྱད་འདུ་ཞེས་གསུངས། །ཞེས་
པ་སྟེ། ཚད་མེད་བཞིས་བློ་སྦྱངས་ནས་སེམས་ཅན་གྱི་ཕན་བདེ་སྙིང་ཁོང་དུ་
ཆུབ་པ་ནི་སྨོན་པའི་བསླབ་བྱའི་གནད་བསྡུས་པ་སྟེ། བྱང་ཆུབ་ཀྱི་སེམས་
མི་འདོར་བ་ཉིད་སྨོན་པ་མི་འཆོར་བའི་བསླབ་བྱར་བཤད་པའི་ཕྱིར། འཇུག་
པའི་བསླབ་བྱ་ཕྱིན་དྲུག་ཏུ་འདུ་ཚུལ་ནི་སྔར་བཤད་པའི་དཀྱུས་ཀྱིས་གོ་
བར་འགྱུར་རོ། །དེ་དག་ཀྱང་སེམས་ཉིད་ངལ་གསོ་ལས། སྨོན་པའི་བསླབ་
བྱ་ཚད་མེད་བཞི་པོ་བསྒོམ། །དེ་ཡི་མི་མཐུན་ཕྱོགས་སྤང་སེམས་བསྲུང་
བྱ༑ ༑འཇུག་པའི་བསླབ་བྱ་ཕ་རོལ་ཕྱིན་དྲུག་སྤྱད། །དེ་ཡི་མི་མཐུན་ཕྱོགས་
སྤང་བརྩོན་བར་བྱ། ཞེས་པས་བསྟན་ནོ། །ནག་པོའི་ཆོས་བཞི་སྤྱད་ནས་
ཐུན་ཚོད་འདས་ན་སྨོན་སེམས་གཏོང་བར་བཤད་ལ། དེ་བཏང་ན་འཇུག་
སེམས་ཀྱང་འཆོར་ཏེ། འཇུག་སེམས་ཀྱི་རྟེན་སྨོན་སེམས་ཡིན་པས། གྱང་
མེད་ན་རི་མོ་མེད་པ་བཞིན་ནོ་སྙམ་དུ་དགོངས་ནས། འདིར་བསྡུ་ན་ཆོས་
བརྒྱད་དུ་འདུ་བར་འཕངས་ནས་མཛད་པ་སྟེ། ཚིག་གི་དངོས་བསྟན་ལ།
མདོར་ན་ནག་པོའི་ཆོས་བཞི་སྤང་བྱ་ཞིང་། །དཀར་པོའི་ཆོས་བཞི་དག་ལ་
367
360



ལེགས་བཤད་རྒྱ་མཚོར་འཇུག་པའི་གྲུ་གཟིངས།
ནན་ཏན་བྱ། །ཞེས་བའི་སྐབས་ཀྱི་འགྲེལ་པའི་མཚམས་སྦྱོར་དུ། ད་ནི་
སྨོན་འཇུག་སོ་སོའི་བསྲུང་ཚུལ་བཤད་དེ། དེ་ཡང་དང་པོར་སྨོན་པ་བསྲུང་
ཚུལ་ལའང༌། སྤང་བླང་གི་སྒོ་ནས་བསྲུང་བ་ནི། བསླབ་པ་ཇི་སྙེད་པའི་
ཕྱོགས་དེ་དག་གི་རིམ་པ། །ཞེས་འབྱུང་བས་འཇུག་པ་གསལ་བར་མ་བསྡུས་
མོད། དེ་ལྟ་ནའང་གྲུབ་མཐའ་མཛོད་དུ་སྲོལ་གཉིས་ཀྱི་རྩ་ལྟུང་གི་དབྱེ་བ་
བཤད་ནས། དེ་ཇི་ལྟར་བསྲུང་ཚུལ་འཆད་པའི་སྐབས་སུ། དྲན་དང་ཤེས་
བཞིན་མ་ཉམས་པས་ནག་པོའི་ཆོས་བཞི་དོར་ནས། དཀར་པོའི་ཆོས་བཞི་
སྤྱོད་པ་ལ་བསླབ་པར་བྱའོ། །ཞེས་པ་འདིས་བསྟན་པར་དགོངས་ནས་དེ་
སྐད་ཅེས་འགྲེལ་བར་མཛད་དོ།། གཉིས་པ་ནི། འདིར་ནི་ཕན་དང་བདེ་
བ་རྣམས་བྱ་ཞིང་། །འདིར་ཡང་མི་ཕན་ཕྱི་མར་གནོད་པ་སྤང། །སྲོལ་གཉིས་
བསླབ་བྱར་མ་འདུས་མེད་ཅེས་སྨྲ་། །ཞེས་པ་སྟེ། འདིར་ནི་སེམས་ཅན་ལ་
རྗེས་སུ་ཆགས་པའི་བྱམས་པས་ཀུན་ནས་བསླངས་ཏེ། གང་ཅི་སྤྱོད་ཀྱང་
རུང་། དེ་ཐམས་ཅད་གནས་སྐབས་སུ་རང་གཞན་ལ་ཕན་ཞིང་མཐར་ཐུག་
བདེ་བ་སྒྲུབ་པའི་ཐབས་མཁས་སུ་འགྲོ་བའི་ཕྱིར་བླང་བར་བྱ་ཞིང་། ཞེ་སྡང་
གིས་ཀུན་ནས་བླངས་ཏེ་ཁྲོ་རྩོད་ཀྱིས་ནི་ཕན་ཚུན་གཉིས་ཀའི་རྒྱུད་མ་རུངས་
པར་བྱས་པས་ཚེ་འདིར་ཡང་རང་གཞན་གཉིས་ཀ་ལ་མི་ཕན་ཏེ་གནོད་པའི་
ཕྱིར་དང་། ཕྱི་མར་ནི་ངན་སོང་རྣམས་ལས་སྡུག་བསྔལ་ཆེ་ཤོས་དམྱལ་བར་
368



སྡོམ་གསུམ་དཔག་བསམ་སྙེ་མ།
འཕེན་པས་གནོད་པའི་ཕྱིར་སྤང་དགོས་པར་མ་ཟད། འདིར་བདེ་བ་ལྟར་
སྣང་ཡང་ཕྱི་མར་གནོད་ན་ནུས་པ་ཅི་ཡོད་ཀྱིས་འབད་དེ་སྤང་དགོས་སོ། །
དེ་ལྟར་ཡང་བྱང་ས་ལས། བཅོམ་ལྡན་འདས་ཀྱིས་བྱང་ཆུབ་སེམས་དཔའི་
ཉེས་པ་ནི་ཕལ་ཆེར་ཞེ་སྡང་ལས་འབྱུང་གི །འདོད་ཆགས་ལས་འབྱུང་བ་
ནི་མ་ཡིན་པར་རིག་པར་བྱའོ། ཞེས་གང་གསུངས་པ་དེ་ལ་དགོངས་པ་ནི་
འདི་ཡིན་པར་བལྟ་བར་བྱ་སྟེ། བྱང་ཆུབ་སེམས་དཔའ་སེམས་ཅན་ལ་རྗེས་
སུ་ཆགས་ཤིང་སེམས་ཅན་ལ་བྱམས་པའི་དབང་དུ་བྱས་ནས། གང་ཅི་སྤྱོད་
ཀྱང་རུང་། དེ་ཐམས་ཅད་ནི་བྱང་ཆུབ་སེམས་དཔའི་བྱ་བ་ཡིན་ཏེ། མི་བྱ་
བ་མ་ཡིན་ལ། བྱ་བར་རིགས་པ་བྱེད་པ་ནི་ཉེས་པར་འགྱུར་བ་མི་རིགས་སོ། །
བྱང་ཆུབ་སེམས་དཔའ་སེམས་ཅན་རྣམས་ལ་སྡང་བ་ནི་བདག་དང་གཞན་
རྣམས་ལ་ཕན་པར་སྤྱོད་པ་མ་ཡིན་ལ། དེ་ཡང་བྱང་ཆུབ་སེམས་དཔའི་བྱ་
བ་མ་ཡིན་ཏེ། དེ་ལྟར་བྱ་བ་མ་ཡིན་པ་བྱེད་པ་ནི་ཉེས་པར་འགྱུར་བར་
རིགས་སོ། །ཞེས་གསུངས། དེ་དག་ཇི་ལྟར་སློབ་པའི་ཐབས་ནི་ཤིང་རྟའི་
སྲོལ་གཉིས་ཀྱི་བསླབ་བྱ་སྔར་བཤད་པ་ལ་མ་འདུས་པ་མེད་དོ།། ལྔ་
པ་སྐྱེ་བའི་རྟེན་ནི། སྐྱེ་བའི་རྟེན་ནི་ལྷ་ཀླུ་འཕྲོག་མ་སོགས། །སྡིག་ཅན་ལ་
ཡང་སྐྱེ་བར་ཀླུ་སྒྲུབ་བཞེད། །ཐོགས་མེད་དེའི་རྟེན་སོ་ཐར་དགོས་ཞེས་
གསུངས། །སྤྱིར་ན་སངས་རྒྱས་ཆོས་ལ་དད་བྱེད་ཅིང་། །འབྲས་བུ་བླ་མེད་
36



ལེགས་བཤད་རྒྱ་མཚོར་འཇུག་པའི་གྲུ་གཟིངས།
བྱང་ཆུབ་ལ་དད་དང༌། །རྒྱལ་སྲས་སྤྱོད་པ་རྒྱ་མཚོར་དང་བྱེད་ན། །བྱང་
སེམས་སྐྱེ་བར་དཀོན་མཆོག་ཏཱ་ལར་གསུངས། །ཞེས་པ་སྟེ། ཀླུ་སྒྲུབ་ཀྱི་
ལུགས་ལྟར་ན། བརྡ་ཤེས་དོན་གོ་ལ་ལེན་འདོད་ཡོད་ན་འགྲོ་བ་མཐའ་དག་
ལ་སྐྱེ་བས་རྟེན་གྱི་གང་ཟག་རྒྱ་ཆེ་སྟེ། སྡིག་ཅན་སོགས་ལེན་པ་པོ་ཇི་ལྟར་
དམན་ཡང་སྨོན་པའི་སེམས་བསྐྱེད་ཙམ་ཞིག་ངེས་པར་སྐྱེ་ལ་དགོངས་པའི་
ཕྱིར། དཀོན་མཆོག་བརྩེགས་པ་ལས། དེའི་ཚེ་ཆོས་ཀྱི་རྣམ་གྲངས་འདི་
བཤད་པ་ན་ལྷ་དང་ཀླུ་དང་ལྷ་མ་ཡིན་དང་ནམ་མཁའ་ལྡིང་དང་ལྟོ་འཕྱེ་ཆེན་
པོ་བགྲང་བ་ལས་འདས་པ་དག་གིས་བླ་ན་མེད་པ་ཡང་དག་པར་རྫོགས་
པའི་བྱང་ཆུབ་ཏུ་སེམས་བསྐྱེད་དོ། ཞེས་སོ། །འཕགས་པ་ཐོགས་མེད་ཀྱི་
ལུགས་ལྟར་ན། འཇུག་སྡོམ་མ་ཐོབ་པ་ཐོབ་པར་བྱེད་པའི་རྟེན་གླིང་གསུམ་
གྱི་སྐྱེས་པ་བུད་མེད་མཚན་དོན་བྱེད་ནུས་པ་ཡིན་དགོས་ཏེ། སོ་ཐར་རིགས་
བདུན་གང་རུང་དང་ལྡན་པའི་རྟེན་ལ་སྐྱེ་བར་བཤད་པའི་ཕྱིར། ལམ་སྒྲོན་
ལས། སོ་སོ་ཐར་པ་རིགས་བདུན་གྱི། །རྟག་ཏུ་སྡོམ་གཞན་ལྡན་པ་ལ། །
བྱང་ཆུབ་སེམས་དཔའི་སྡོམ་པ་ཡི། །སྐལ་པ་ཡོད་ཀྱི་གཞན་དུ་མིན། །ཞེས་
གསུངས་ཏེ། བྱང་སའི་ལུགས་འདིར་བསླབ་པའི་གྲངས་དང་སློབ་པའི་དུས་
རྒྱུད་ཚོད་དང་སྦྱར་བའི་འཇུག་སྡོམ་ཉི་ཚེ་བ་མ་བཤད་པས་སྡོམ་པ་རྒྱ་ཆུང་
བ་ལྟར་རྟེན་ཡང་རྒྱ་ཆུང་བ་ཡིན་པར་མངོན་ནོ། །དེ་ལྟ་ནའང་སྲོལ་གཉིས་
370
370



སྡོམ་གསུམ་དཔག་བསམ་སྙེ་མ།
པོ་དོན་ལ་གནད་གཅིག་སྟེ། རིགས་བདུན་སྔོན་དུ་སོང་མ་སོང་གང་ཡིན་
ཀྱང་རུང་། སྣ་གཅིག་སློང་སེམས་ཙམ་ཡང་མེད་ན་བྱང་སྡོམ་མི་སྐྱེ་བས། །
དོན་ལ་ཉེས་སྤྱོད་སྤོང་བར་དམ་འཆའ་ནུས་པ་ཞིག་ངེས་པར་དགོས་པའི་
ཕྱིར་ཏེ། གཞན་དུ་ན་སེམས་བསྐྱེད་ཀྱི་བསླབ་བྱ་དང་འགལ་བའི་ཕྱིར་རོ།
དེ་བས་བཞེད་པ་སྤྱིར་བཤད་ན། གང་ལེན་པ་པོའི་འགྲོ་བའི་ས་པས་བསྡུས་
པ་ནི་ལུས་རྟེན་ཡིན་ལ། འདིར་གཙོ་བོ་ནི་བསམ་པའི་རྟེན་ཏེ། དད་སོགས་
ཀྱི་བློ་ཁྱད་པར་ཅན་དངོས་སུ་སྐྱེས་རུང་བ་ཉིད་དོ། །དེ་ལྟར་ཡང་དཀོན་
མཆོག་ཏཱ་ལའི་མདོ་ལས། རྒྱལ་དང་རྒྱལ་བའི་ཆོས་ལ་དད་གྱུར་ཅིང་། །བྱང་
ཆུབ་བླ་ན་མེད་པའང་དད་གྱུར་ལ། །རྒྱུ་སྲས་རྣམས་ཀྱི་སྤྱོད་ལ་དད་བྱེད་
ན༑ །བློ་དང་ལྡན་པ་རྣམས་ཀྱི་སེམས་སྐྱེའོ། །ཞེས་གསུངས་པའི་ཕྱིར།
གནས་པའི་རྟེན་ནི། གང་ལ་སྐྱེས་པའི་རྟེན་དེའམ་ཚེ་བརྗེས་པའི་རྟེན་གཞན་
ལའང་རུང་སྟེ། གཏོང་བྱེད་ཀྱི་རྒྱུ་གང་ཡང་མ་བྱུང་ན་ཚེ་བརྗེས་ཏེ་འགྲོ་བ་
གང་དུ་སྐྱེས་ཀྱང་བྱང་སྡོམ་མི་གཏོང་བས། དེའི་དབང་གིས་རང་བཞིན་གྱིས་
ཉེས་སྤྱོད་ལ་འཛེམ་ཞིང་དགེ་བ་ལ་ངང་གིས་སྤྲོ་བར་འགྱུར་བ་དང༌། ཚེ་
འཕོས་པས་བརྗེད་ནའང་ཚེགས་ཆུང་ངུས་དགེ་བའི་བཤེས་གཉེན་དང་འཕྲད་
ནས་སྔར་ཡོད་དྲན་གསོའི་ཚུལ་དུ་སྡོམ་པ་ནོད་པར་འགྱུར་གྱི། གསར་དུ་
ཡང་དག་པར་ལེན་དགོས་པ་ནི་མ་ཡིན་ཏེ། གཏོང་བྱེད་ཀྱི་རྒྱུ་མ་བྱུང་ན་
371
371



ལེགས་བཤད་རྒྱ་མཚོར་འཇུག་པའི་གྲུ་གཟིངས།
རྫོགས་བྱང་གི་བར་དེ་སྲིད་དུ་མི་གཏོང་བའི་ཕྱིར་རོ།། དྲུག་པ་ཉམས་པ་
གསོ་ཚུལ་ལ་བསྟན་བཤད་གཉིས་ལས། མདོར་བསྟན་ནི། ཐ་མར་ཉམས་
ན་གསོ་བའི་ཚུལ་བཤད་པ། །ཞེས་པ་སྟེ། སྨོན་འཇུག་གི་བསླབ་བྱ་ཇི་སྙེད་
པ་ཐམས་ཅད་ཤེས་པར་བྱས་ནས་མི་ཉམས་པར་བསྲུང་ཞིང་། གལ་ཏེ་
ཉམས་ན་གསོ་བ་ལ་འབད་པར་བྱའོ། །གཉིས་པ་རྒྱས་བཤད་ལ་གསུམ་སྟེ།
ལྟུང་བའི་རྣམ་གཞག་མུ་བཞིར་བསྟན་པ། གནང་བཀག་ཤེས་ནས་བསླབ་
ཚུལ། ཕྱིར་བཅོས་དངོས་བཤད་པའོ། །དང་པོ་ནི། གང་གིས་རིགས་དང་
མི་རིགས་མ་བརྟགས་པར། །རྩོམ་མམ་ལྡོག་གམ་བཏང་སྙོམས་འཇོག་ཀྱང་
རུང༌། འོས་ལས་འདས་བྱེད་ཐམས་ཅད་ལྟུང་བའི་སྡེ། །དོན་ཆེན་སྒྲུབ་ལ་
ཆུང་བཏང་གཟུགས་བརྙན་ཏེ། །ནུས་པའི་ཡུལ་མིན་ཐམས་ཅད་ལྟུང་བ་
མེད། །མི་ནུས་དེར་བརྩོན་དེ་ཡི་གཟུགས་བརྙན་ཡིན། །ཞེས་པ་སྟེ། གང་
ཟག་གང་གིས་བྱ་བ་གང་ལའང་བློའི་ནུས་པ་ཅི་ཡོད་ཀྱིས་རུང་མི་རུང་བརྟག་
དགོས་པ་ལས། དགག་སྒྲུབ་རིགས་པ་དང་མི་རིགས་པ་མ་བརྟགས་པར།
ལྡོག་པར་བྱ་བའི་གནས་ལ་རྩོམ་པའམ། རྩོམ་པར་བྱ་བ་ལས་ལྡོག་པའམ།
འཇུག་ལྡོག་གི་གཞི་ལ་བཏང་སྙོམས་སུ་འཇོག་ཀྱང་རུང་སྟེ་ལྟུང་བ་དང་
བཅས་པ་ཡིན་ལ་དེ་ཡང་མུ་བཞི་སྟེ། བརྟགས་བཞིན་དཔྱད་པས་ཤེས་བཞིན་
དུ་བྱ་བར་འོས་པ་ལས་འདས་ཏེ། མནར་སེམས་ཀྱིས་སྲོག་གཅོད་པ་ལྟ་བུ་
372



སྡོམ་གསུམ་དཔག་བསམ་སྙེ་མ།
མི་རིགས་པ་བྱེད་པ་དང་། སེར་སྣས་མི་སྦྱིན་པ་ལྟ་བུ་རིགས་པ་མི་སྒྲུབ་པ་
ཐམས་ཅད་ལྟུང་བའི་སྡེ་ཡིན་ལ། དོན་ཆེན་སྒྲུབ་ཕྱིར་དོན་ཆུང་གཏོང་བ་
དཔེར་ན་སྦྱིན་པ་བྱས་པས་ཚུལ་ཁྲིམས་འཆོར་ན། དཀོན་བརྩེགས་ལས།
གང་ཞིག་དགའ་བའི་ཡིད་ཀྱིས་ནི། །ལོ་བརྒྱར་སྦྱིན་པ་བྱིན་པ་བས། །གང་
གིས་ཉིན་གཅིག་ཚུལ་ཁྲིམས་དག །བསྲུངས་བ་དེ་ནི་ཁྱད་པར་འཕགས། །
ཞེས་པ་ལྟར་སྦྱིན་པ་ལས་ཚུལ་ཁྲིམས་མཆོག་ཡིན་པས། དེའི་ཚེ་སྦྱིན་པ་
གཏོང་བ་བཏང་སྙོམས་སུ་འཇོག་པ་ལྟ་བུའམ། སྡུག་བསྔལ་དང་ཡིད་མི་
བདེ་བ་ཆུང་ངུས་དེ་དང་དེ་ཆེན་པོའི་གཉེན་པོར་འགྲོ་བ་བྱིས་པ་གཡང་ཁར་
འཕན་པ་མས་བརྡུང་བ་ལྟ་བུ་རྣམས་ནི་ལྟུང་བའི་གཟུགས་བརྙན་ཏེ་དོན་ལ་
ལྟུང་བ་མེད་པ་ཡིན་ནོ། །ལས་དང་པོ་བས་མགོ་དང་མིག་སོགས་མི་གཏོང་
བ་ལྟ་བུ་རང་གིས་ནུས་པའི་ཡུལ་མིན་པས་མི་སྒྲུབ་པའམ་ནུས་པའི་ཡུལ་
ལ་འཇུག་ལྡོག་མ་ནོར་བར་སྒྲུབ་པ་ཐམས་ཅད་ལ་ལྟུང་བ་མེད་དོ། །ལས་
དང་པོ་པས་མགོ་སྟེར་བ་ལྟ་བུ་རང་གིས་ནུས་པའི་ཡུལ་མིན་ཀྱང་དེར་བརྩོན་
པར་བྱེད་པའམ་ཀུན་སློང་གནག་ན་སྦྱོར་བ་དཀར་ཡང་ལྟུང་བ་མེད་པའི་
གཟུགས་བརྙན་ཏེ་དོན་ལ་ལྟུང་བ་ཡིན་ནོ། །དེ་དག་ཀྱང་ཚུལ་ཁྲིམས་གསུམ་
ལ་དཔེ་སྦྱར་ན། སྡོམ་པའི་ཚུལ་ཁྲིམས་ལ། ཞེ་སྡང་གིས་སྲོག་གཅོད་པ་
ལྟུང་བ། ཕན་སེམས་ཀྱིས་གསོད་ན་ལྟུང་བའི་གཟུགས་བརྙན། སྙིང་རྗེས་
373



ལེགས་བཤད་རྒྱ་མཚོར་འཇུག་པའི་གྲུ་གཟིངས།
མི་གསོད་པ་ལྟུང་མེད། གཞན་ལ་ཕན་ཀྱང་མི་གསོད་པ་ལྟུང་མེད་ཀྱི་གཟུགས་
བརྙན་ནོ། དགེ་བ་ཆོས་སྡུད་ལ། སེར་སྣས་མི་སྦྱིན་པ་ལྟུང་བ། ཕན་སེམས་
ཀྱིས་མི་སྟེར་བ་ལྟུང་བའི་གཟུགས་བརྙན། བསམ་པ་དག་པས་སྟེར་བ་
ལྟུང་མེད། གཞན་ལ་གནོད་ཕྱིར་སྟེར་བ་ལྟུང་མེད་ཀྱི་གཟུགས་བརྙན་ནོ། །
སེམས་ཅན་དོན་བྱེད་ལ། ནད་གཡོག་མ་བྱས་པ་ལྟུང་བ། དོན་ཆེན་སྒྲུབ་
ཕྱིར་ནད་གཡོག་མ་བྱས་པ་ལྟུང་བའི་གཟུགས་བརྙན། བརྩེ་བས་ནད་གཡོག་
བྱེད་པ་ལྟུང་མེད། ནད་གཡོག་གཞན་ཡོད་བཞིན་དུ་རང་གི་ཀློག་སྤོང་སོགས་
དོན་ཆེན་དོར་ནས་ནད་གཡོག་བྱས་ན་ལྟུང་མེད་ཀྱི་གཟུགས་བརྙན་ནོ།།
གཉིས་པ་ནི། གཞན་ཕྱིར་ཕན་ན་ལུས་ངག་མི་དགེ་བདུན། །
གནང་བའི་སྐབས་ཡོད་དོན་ལ་དགེ་བ་ཡིན། །ཞེས་པ་སྟེ། གཞན་ལ་ཕན་
པའི་ཐབས་སུ་འགྱུར་ན། རང་གི་མི་དགེ་བཅུའི་ཉེས་སྤྱོད་སྡོམ་པ་ལས་ལུས་
ངག་གི་བདུན་གནང་བའི་སྐབས་ཡོད་དེ། འདི་ལྟར་མང་པོའི་སྲོག་སྐྱོབ་ཕྱིར་
གཤེད་མ་གསོད་པ་ལྟ་བུ་སྲོག་གཅོད་དང་། བཀྲེས་པས་སྲོག་ལ་ཉེན་པ་
སྐྱོབ་ཕྱིར་འབྱོར་ལྡན་ལས་བརྐུས་ནས་སྟེར་བ་ལྟ་བུ་མ་བྱིན་ལེན་དང་། བུད་
མེད་འདོད་པས་གདུངས་ཏེ་འཆི་ངེས་སྐྱོབ་ཕྱིར་དེར་སྤྱོད་བ་ལྟ་བུ་འདོད་ལོག་
དང༌། གསོད་ངེས་ཀྱི་སྐྱེས་བུ་ཐར་ཕྱིར་སྦ་བ་ལྟ་བུ་རྫུན་དང་། སྡིག་གྲོགས་
ཀྱིས་བསླུས་ནས་ངན་འགྲོར་ཁྲིད་པ་ལས་ལྡོག་ཕྱིར་དེ་གཉིས་འབྱེད་པ་ལྟ་
374



སྡོམ་གསུམ་དཔག་བསམ་སྙེ་མ།
བུ་ཕྲ་མ་དང༌། མྱ་ངན་གྱིས་ནོན་པ་བསང་བའམ་གཏམ་ལ་དགའ་བས་
ཆོས་ལ་འཇུག་པའི་དགོས་པ་མཐོང་ན་སྒྲུང་དང་གཏམ་རྒྱུད་སོགས་སྨྲ་བ་
ངག་འཁྱལ་དང༌། མི་དགེའི་བྱ་བ་ལས་ལྡོག་ཕྱིར་གཤེ་བ་ལྟ་བུ་ཚིག་རྩུབ་
སྟེ༑ དེ་རྣམས་མི་དགེ་བ་ལྟར་སྣང་ཡང་དོན་ལ་དགེ་བ་ཡིན་པས་བྱ་བར་
གནང་སྟེ། སེམས་ཀྱི་འཕེན་པ་ལས་གཞན་པའི་དགེ་སྡིག་ཡོད་པ་མ་ཡིན་
པའི་ཕྱིར། དེ་ལྟར་ཡང་བཞི་བརྒྱ་པ་ལས། བསམ་པས་བྱང་ཆུབ་སེམས་
དཔའ་ཡི། །དགེ་འམ་ཡང་ན་མི་དགེ་བ། །ཐམས་ཅད་དགེ་བ་ཉིད་འགྱུར་
ཏེ༑ །གང་ཕྱིར་སེམས་དེ་གཙོ་བོའི་ཕྱིར། ཞེས་དང་། སེམས་ཀྱི་སྒྲིབ་སྦྱོང་
ལས། །དགེ་སློང་རང་གི་ཕ་རྒན་ལ། །མྱུར་འདོད་ཞེས་ནི་བསྐུལ་གྱུར་
ནས། །ཕུལ་བས་དེ་ནི་ཤི་གྱུར་ཀྱང་། མཚམས་མེད་སྦྱོར་བ་མ་ཡིན་ནོ། །
བསམ་པ་བཟང་པོས་མཆིལ་ལྷམ་ཞིག །ཐུབ་པའི་དབུ་ལ་གཞག་པ་དང་། །
དེ་བཞིན་གཞན་གྱིས་བསལ་བྱས་པ། །གཉིས་ཀས་རྒྱལ་སྲིད་ཐོབ་པར་
གྱུར། །དེ་ཕྱིར་བསམ་པའི་རྩ་བ་ལ། །བསོད་ནམས་སྡིག་པ་རྣམ་པར་
གནས། །ཞེས་དང༌། སྡོམ་པ་ཉི་ཤུ་པ་ལས། སྙིང་རྗེས་ལྡན་ཞིང་བྱམས་
ཕྱིར་དང་། །སེམས་དགེ་བ་ལ་ཉེས་པ་མེད། །ཅེས་སོ། །དེས་ན་དགེ་སྡིག་
གི་ལས་ནི་སེམས་ཀྱི་འཕེན་པ་ཉིད་ལ་རག་ལས་པའི་ཕྱིར་ཡིད་ཀྱི་ལས་གསུམ་
ནི་ནམ་ཡང་གནང་བ་མེད་དོ།། གསུམ་པ་ལ་སྲོལ་གཉིས་ལས།
375
375



ལེགས་བཤད་རྒྱ་མཚོར་འཇུག་པའི་གྲུ་གཟིངས།
མགོན་པོ་ཀླུ་སྒྲུབ་ཀྱི་ལུགས་ནི། ཐུན་འདས་ཉམས་ན་འཕགས་པ་ནམ་
སྙིང་ལ། །ཐོ་རངས་གསོལ་བཏབ་རྨི་ལམ་ལྟུང་བ་འཆགས། ལྷག་མ་ཕུང་
པོ་གསུམ་པ་ཉིན་མཚན་དུ། །ལན་གསུམ་འདོན་པས་གཞིལ་བ་ཀླུ་སྒྲུབ་
ལུགས། །ཞེས་པ་སྟེ། སྤྱིར་བྱང་སེམས་ཀྱི་སྡོམ་པའི་གཏོང་རྒྱུ་ནི། རྟེན་
གཞི་སྨོན་སེམས་བཏང་བ་འགལ་ཟླ་རྩ་ལྟུང་བྱུང་བ། སློང་རྐྱེན་སྡོམ་པ་
ཕུལ་བ་གསུམ་དུ་འདུ་བ་ལས། དེ་ཡང་སྔར་བཤད་ཀྱི་རྩ་ལྟུང་བཅོ་བརྒྱད་
དམ་ཉི་ཤུ་པོ་ཐམས་ཅད་སྤོང་བ་ནི་དབང་རྣོན་གྱི་ཡུལ་ཡིན་པས། དབང་
པོ་འབྲིང་བརྟུལ་གཉིས་ལ་ནི། རང་བློའི་སྟོབས་དང་སྦྱར་བའི་སོ་སོའི་བསླབ་
བྱ་དེ་དག་བསྲུངས་པས་བྱང་སེམས་ཀྱི་བསླབ་པ་ལས་ཉམས་པར་མི་འགྱུར་
ཏེ༑ སྡོམ་ཆོག་ཏུ། བྱང་ཆུབ་སེམས་ནི་བསྐྱེད་བགྱི་ཞིང་། །ཞེས་སྨོན་པ་
བླངས་ནས། དེ་བཞིན་དུ་ནི་བསླབ་པ་ལ། །རིམ་པ་བཞིན་དུ་བསླབ་པར་
བགྱི། །ཞེས་འཇུག་པ་བློའི་ནུས་ཚོད་དང་སྦྱར་ཏེ་རིམ་གྱིས་བསླབ་པ་ལས།
ཐོག་མ་ཉིད་ནས་བསླབ་བྱ་ཐམས་ཅད་ལ་སློབ་པར་དམ་མ་བཅས་པའི་ཕྱིར་
རོ༑ ༑ཉམས་པའི་ཉེས་དམིགས་ནི། ལྟུང་བ་སྤྱིའི་ཉེས་དམིགས་ལ་གསུམ་
ལས། དང་པོ་ཁས་བླངས་ཉམས་པས་སྨད་པའི་གནས་སུ་འགྱུར་ཏེ། སྟོན་
པ་སངས་རྒྱས་བསླུས་པས་སངས་རྒྱས་མི་མཉེས། ཡུལ་སེམས་ཅན་བསླུས་
པས་དེ་དག་མི་མགུ། རང་བསླུས་པས་རང་དོན་ཉམས་ཤིང་ཀུན་གྱིས་སྨད་
376



སྡོམ་གསུམ་དཔག་བསམ་སྙེ་མ།
པའི་གནས་སུ་འགྱུར་བའི་ཕྱིར་རོ།། གཉིས་པ་མིང་དོན་ཤོར་བས་
མི་འདོད་པ་ཐམས་ཅད་འདུ་སྟེ། རྒྱལ་པོ་རྒྱལ་སྲིད་ཉམས་པ་ལྟར་ཚེ་འདིར་
བཀྲ་མི་ཤིས་ཤིང་འཆི་ཁར་མྱ་ངན་གྱིས་གདུང་བར་གསུངས་པའི་ཕྱིར་རོ། །
གསུམ་པ་ཉེས་པ་ལྕི་བས་ཕྱི་མ་ངན་འགྲོར་ལྟུང་ཞིང་དེ་ལས་ཐར་དཀའ་སྟེ།
བསླབ་བཏུས་ལས། རྫོགས་སངས་རྒྱས་ཀྱིས་གསུངས་ཚུལ་དུ། །འབད་
པ་མེད་ན་ངན་འགྲོར་འགྲོ། །ཞེས་གསུངས་པའི་ཕྱིར་རོ། །ཁྱད་པར་རྩ་
ལྟུང་གི་ཉེས་དམིགས་ནི། སྔོན་བསྐྱེད་པའི་བྱང་སེམས་ཀྱི་དགེ་རྩ་ཐམས་
ཅད་ཐལ་བར་བརླག་པ་དང་། དེ་ཉིད་ཀྱིས་ནི་དཀོན་མཆོག་ལྷ་དང་བཅས་
པ་བསླུས་པ་དང་། དེས་ནི་སྤྱིར་ངན་འགྲོ་དང་ཁྱད་པར་སེམས་ཅན་དམྱལ་
བ་ཆེན་པོར་སྐྱེ་བར་འགྱུར་ཏེ། དེ་ལས། དེ་དག་རྩ་བའི་ལྟུང་བ་སྟེ། །སེམས་
ཅན་དམྱལ་བ་ཆེན་པོའི་རྒྱུ། །ཞེས་སོ། །སྡོམ་པ་ཕུལ་བ་ནི། སོ་ཐར་ལས་
བསྲུང་མི་ནུས་ན་འབུལ་བ་བསླབ་བྱར་གནང་མོད། བྱང་སྡོམ་ཕུལ་ན་ནི་
ཉེས་པ་ཆེས་ལྕི་བར་འགྱུར་ཏེ། རྒྱལ་བ་སྲས་བཅས་ཀྱི་སྤྱན་སྔར་འགྲོ་བའི་
ཕན་བདེ་སྒྲུབ་པར་དམ་བཅས་པ་ཉིད་བཏང་བའི་ཕྱིར། སྤྱོད་འཇུག་ལས།
བླ་ན་མེད་པའི་བདེ་བ་ལ། །བསམ་པ་ཐག་པས་མགྲོན་གཉེར་ནས། །འགྲོ་
བ་ཐམས་ཅད་བསླུས་བྱས་ན། །བདེ་འགྲོར་ཇི་ག་འགྲོ་འགྱུར་རམ། །ཞེས་
དང་། སེམས་ཅན་གཅིག་གི་བདེ་བ་ཡང་། །བཤིག་ན་བདག་ཉིད་ཉམས་
377



ལེགས་བཤད་རྒྱ་མཚོར་འཇུག་པའི་གྲུ་གཟིངས།
འགྱུར་ན། །ནམ་མཁའ་མ་ལུས་མཐའ་ཀླས་པའི། །ལུས་ཅན་བདེ་བཤིག་
སྨོས་ཅི་དགོས། །ཞེས་སོ། །དེ་ལྟར་ཉེས་དམིགས་བསམ་ནས་ལྟུང་བས་
མ་གོས་པར་བྱ་བ་ལ་འབད་དུ་ཟིན་ཀྱང་། མི་ཤེས་པ་དང་། བག་མེད་པ་
དང༌། ཉོང་མོངས་པ་མང་བ་དང་། མ་གུས་པ་སྟེ་རྒྱུ་བཞིས་ལྟུང་བ་བྱུང་ན་
ཕྱིར་བཅོས་པའི་སྒོ་ནས་ཉེས་པ་ལས་ལྡང་བར་བྱའོ། །དེ་ལ་ཐུན་འདས་
ཞེས་པ་ནི། ཉིན་ལ་ཆ་གསུམ་མཚན་ལ་ཆ་གསུམ་སྟེ་ཐུན་དྲུག་ཏུ་ཕྱེ་བའི་
ཉིན་ཞག་གི་དྲུག་ཆའི་མཇུག་ཏུ་གཉེན་པོས་སླེབ་ན་དེའི་ཚུལ་ཁྲིམས་རྒྱུན་
མི་ཆད་ཅིང་རྣམ་པར་དག་པར་འགྱུར་རོ། །དེ་ལ་སྔ་དྲོ་ལྟ་བུ་ཐུན་སྔ་མའི་
ཐོག་ཐ་བར་གསུམ་གང་རུང་ལ་ལྟུང་བ་བྱུང་ན། གུང་ཚིགས་ལྟ་བུ་དེ་མ་
ཐག་གི་ཐུན་ཕྱི་མའི་ཐོག་ཐ་བར་གསུམ་གང་རུང་དེ་དང་དེའི་དུས་སུ་བྱང་
ཆུབ་ཀྱི་སེམས་དང་མ་བྲལ་བ་ཉིད་ཀྱིས་བཤགས་པས་སོར་ཆུད་པའི་དོན་
ནོ༑ ༑དེ་ལྟར་བཤགས་ཚད་ལས་མ་འདས་ན་རྩ་ལྟུང་ཡང་ཡང་བྱུང་ཡང་
བཤགས་པས་སོར་ཆུད་པར་འགྱུར་བས་ཕྱིར་བཅོས་སུ་ཡོད་པ་ཡིན་ལ།
གལ་ཏེ་བཤགས་ཚད་ལས་འདས་ན་ནི་ཚུལ་ཁྲིམས་གཏུགས་པ་ཡིན་པས་
ཕྱིར་བཅོས་ཀྱིས་གསོ་བར་མི་ནུས་ཀྱི། བཤགས་བསྡམས་སྔོན་དུ་འགྲོ་
བས་སླར་ཆོ་ག་བཞིན་དུ་བླང་བར་བྱ་ཞིང་། གྲངས་ངེས་པ་མེད་དོ། །དེ་
ལྟ་ནའང་འདིར་སྡོམ་པ་བསྐུར་བར་མ་བཤད་པ་ནི། སླར་སྐྱེ་བས་ཤོར་ཡང་
378



སྡོམ་གསུམ་དཔག་བསམ་སྙེ་མ།
སླ་འོ་སྙམ་དུ་ནན་ཏན་མི་བྱེད་པ་སྤང་ཕྱིར་བསླབ་བཏུས་སུ་དངོས་སུ་མ་
གསུངས་པ་བཞིན་དུ་འདིར་ཡང་དེ་ལྟར་མཛད་ལ། འོན་ཀྱང་དེར་ཉེ་བར་
འཁོར་གྱི་དེར་མདོ་དྲངས་ནས་ཉན་ཐོས་དང་བྱང་སེམས་ཀྱི་རྩ་ལྟུང་བྱུང་བ་
བཅོས་སུ་ཡོད་མེད་ཀྱི་ཁྱད་པར་བཤད་པས་དོན་གྱིས་གསུངས་པར་མངོན་
ཏེ༑ བཅོས་སུ་ཡོད་པའང་ཉེས་བ་བཤགས་པ་དང་སྡོམ་པ་ལེན་པ་ལས་
མ་འདས་པའི་ཕྱིར་རོ། །དེས་ན་ཕྱིར་བཅོས་ཚུལ་ལ་དབང་པོའི་ཁྱད་པར་
གྱིས་གསུམ་ལས། དབང་འབྲིང་ལྷའི་རྣལ་འབྱོར་ལ་ནན་ཏན་དུ་བྱེད་པ་
དག་གིས། རང་གི་ཡི་དམ་གྱི་ལྷའི་མདུན་དུ་ཡན་ལག་བདུན་བ་བྱས་ལ་
བཤགས་པས་ལྡང་མོད། རིག་སྔགས་སྤྱིའི་ལྷ་འཕགས་པ་ནམ་མཁའི་སྙིང་
པོའི་མདུན་དུ་བཤགས་པར་འདོད་ན། ཉིན་མཚན་གྱིས་བར་མ་ཆོད་པར་
བཤགས་པར་བྱ་སྟེ། གང་གི་ཚེ་ལྟུང་བ་བྱུང་བ་ནས་བཟུང་ཁྲུས་དང་གཙང་
སྦྲ་བྱ། སྤོས་བཏུལ་ཏེ། འཕགས་པ་ནམ་མཁའི་སྙིང་པོའི་མཚན་ནས་བརྗོད་
ཅིང་ཕྱག་འཚལ་བ་དང་། འཕགས་པས་བདག་ལ་ཞལ་བསྟན་ཏེ་སྡིག་པ་
དག་པར་མཛད་དུ་གསོལ། །ཞེས་གསོལ་བ་དྲག་ཏུ་བཏབ་པས། དངོས་
སམ་རྨི་ལམ་དུ་སྐལ་བ་དང་འཚམས་པར་དེ་ཉིད་ཀྱི་གཟུགས་སམ། མི་ནས་
བྱའི་བར་ཅི་རིགས་པའི་གཟུགས་ཀྱིས་ལྟུང་བ་ལས་འབྱིན་པའི་ཐབས་སྟོན་
པར་འགྱུར་ལ། གལ་ཏེ་སྟོན་པར་མི་བྱེད་ན་ཐོ་རངས་ལངས་ལ་གཙང་སྦྲ་
31



ལེགས་བཤད་རྒྱ་མཚོར་འཇུག་པའི་གྲུ་གཟིངས།
དང་བཅས་པས་ཤར་ཕྱོགས་སུ་བལྟས་ཏེ། སྤོས་བཏུལ་བས་མཆོད་ཅིང་།
སྐྱ་རེངས་སྐྱ་རེངས་སྙིང་རྗེ་ཆེན་པོ་ལེགས་པ་ཆེན་པོ་ཁྱོད་ཛམྦུའི་གླིང་དུ་ཤར་
མ་ཐག་ཏུ་བདག་ལ་ཐུགས་རྗེས་ཁྱབ་པར་མཛོད་ཅིག །ནམ་མཁའ་སྙིང་
པོ་སྙིང་རྗེ་ཆེན་པོ་དང་ལྡན་པ་ལ་ཡང་བདག་གི་ཚིག་གིས་མྱུར་དུ་བསྐུལ་
ཏེ༑ ཐབས་གང་གིས་ལྟུང་བ་མྱུར་དུ་འཆགས་པར་འདོད་པ་དང་། ཐེག་པ་
ཆེན་པོའི་འཕགས་པ་ལ་ཐབས་དང་ཤེས་རབ་ཐོབ་པར་འགྱུར་བའི་ཐབས་
དེ་བདག་གི་རྨི་ལམ་དུ་བསྟན་དུ་གསོལ། །ཞེས་བརྗོད་ནས་ཉལ་བས་སྐྱ་
རེངས་འཆར་བའི་ཚེ་རྨི་ལམ་མདུན་མ་སྙིང་གི་གཟུགས་སྐལ་བ་བཞིན་སྟོན་
པས་ལྟུང་བ་འཆགས་སུ་འཇུག་གོ །དབང་པོ་དམན་པ་དག་གིས་ནི་སྟོབས་
བཞིའི་སྒོ་ནས་བཤགས་པར་བྱའོ། །དེ་ལ་རྟེན་གྱི་སྟོབས་ནི་གཉིས་ཏེ།
བཤགས་ཡུལ་གྱི་རྟེན་དགེ་བའི་བཤེས་གཉེན་ནམ་དེ་བཞིན་གཤེགས་
པའི་རྟེན་ཁྱད་པར་ཅན་མཆོད་པའི་དབུས་སུ་སྤྱན་དྲངས་ཞིང་དམིགས་པས་
ཀྱང་མདུན་གྱི་ནམ་མཁར་རྒྱལ་བ་སྲས་བཅས་བསམ་པའོ། །རང་རྒྱུད་ཀྱི་
རྟེན་ནི་སྐྱབས་སེམས་ཡིན་པས་སེམས་ཅན་ཐམས་ཅད་སྒྲོལ་འདོད་ཀྱི་སྙིང་
རྗེས་རྫོགས་བྱང་གི་སེམས་དང་ལྡན་པས་སྐྱབས་འགྲོ་སྤྱི་དང་། ཁྱད་པར་
གཙོ་རྒྱལ་མས་འཇིགས་པ་ལས་སྐྱོབ་པར་གསོལ་བ་འདེབས་པའོ། །རྣམ་
པར་སུན་འབྱིན་པའི་སྟོབས་ནི། སྡིག་ལྟུང་དྲན་ཞིང་འགྱོད་པ་དྲག་པོས་ལྷུང་
30



སྡོམ་གསུམ་དཔག་བསམ་སྙེ་མ།
བ་གང་བྱུང་དེ་དང་དེའི་མིང་ནས་བརྗོད་དེ་བཤགས་པའོ། །གཉེན་པོ་ཀུན་
ཏུ་སྤྱོད་པའི་སྟོབས་ནི། སངས་རྒྱས་དང་བྱང་སེམས་ཀྱི་མཚན་བཟུང་བ།
སྐུ་གཟུགས་དང་མཆོད་རྟེན་བཞེངས་བ། རྟེན་ལ་ཕྱག་མཆོད་དང་སྐོར་བ་
བྱ་བ། མདོ་རྒྱུད་ཟབ་མོ་ཀློག་པའམ་ཁ་ཏོན་བྱ་བ། དེ་བཞིན་གཤེགས་པའི་
ཡིག་བརྒྱ་སོགས་སྡིག་སྦྱོང་ལ་བསྔགས་པའི་གཟུངས་སྔགས་བཟླས་བརྗོད་
བྱ་བ། སྟོང་པ་ཉིད་ལ་མོས་པ་ཞེས་སྡིག་པའི་ངོ་བོ་ལ་ཇི་ལྟ་བུ་གང་ན་གནས་
སོ་སོར་བརྟགས་ནས་མི་དམིགས་པའི་ངང་ལ་མཉམ་པར་འཇོག་པ་སྟེ། དེ་
དག་ལ་གཉེན་པོ་ཀུན་ཏུ་སྤྱོད་པའི་སྒོ་དྲུག་ཅེས་གྲགས་སོ། །སོར་ཆུད་པའི་
སྟོབས་ནི། ཕྱིན་ཆད་སྲོག་ལ་བབ་ཀྱང་སྡིག་པའི་ལས་འདི་དག་མི་བྱའོ། །
ཞེས་དམ་བཅས་ནས་ཉེས་སྤྱོད་ཀྱི་ལས་མི་བྱེད་པའོ། །གཞན་ཡང་ཡུལ་
གྱི་ཁྱད་པར་སེམས་ཅན་ལ་གནོད་པའི་ཞེ་སྡང་གི་དང་ཆོས་ལ་གནོད་པའི་
གཏི་མུག་གི་ཀུན་དཀྲིས་ལྕི་བ་གཉིས་དང་། དེ་ལས་གཞན་པའི་ཆགས་
སེམས་དང་ཞེ་སྡང་ཙམ་གྱི་ཀུན་དཀྲིས་རྣམས་རིམ་པར་ཐེག་ཆེན་གྱི་སྡོམ་
ལྡན་བཅུ་ཚོགས་དང་ལྔ་ཚོགས་དང་གང་ཟག་གཅིག་གམ་གཉིས་ལ་
བཤགས་པར་བྱའོ། །གལ་ཏེ་དེ་ལྟ་བུའི་ཡུལ་མ་རྙེད་ན་ཐམས་ཅད་དཀོན་
མཆོག་གི་དྲུང་དུ་བཤགས་སོ། །ཁྱད་པར་ཉིན་མཚན་དུས་དྲུག་ཏུ་སངས་
རྒྱས་སོ་ལྔ་ལ་ཕྱག་བྱས་ནས་བཤགས་པ་ཡི་རང་བསྔོ་བའི་ཕུང་པོ་གསུམ་
འc1



ལེགས་བཤད་རྒྱ་མཚོར་འཇུག་པའི་གྲུ་གཟིངས།
གྱི་མདོ་ཁ་ཏོན་ཏུ་བྱས་པས་རྩ་བ་ལས་གཞན་པའམ། བརྗེད་ངེས་དང་ཤེས་
བཞིན་གྱིས་མ་ཟིན་པས་ཕྱིར་བཅོས་མ་གྲུབ་པའི་ལྟུང་བའི་ལྷག་མ་རྣམས་
བྱང་ཞིང་སོར་ཆུད་པར་འགྱུར་ཏེ། སྤྱོད་འཇུག་ལས། ཉིན་དང་མཚན་མོ་
ལན་གསུམ་དུ། །ཕུང་པོ་གསུམ་པ་གདོན་བྱ་ཞིང༌། །རྒྱལ་དང་བྱངཆུབ་
སེམས་བརྟེན་ན། །ལྟུང་བའི་ལྷག་མ་དེས་ཞི་བྱ། །ཞེས་སོ། དབང་རྣོན་གྱི་
གང་ཟག་དམ་པ་ཁ་ཅིག་གིས་ནི། ཐོག་མར་སྒྱུ་མ་རྨི་ལམ་ལྟ་བུའི་ཚུལ་གྱིས་
མཁའ་ཁྱབ་ཀྱི་རྒྱལ་བ་སྲས་དང་བཅས་པའི་སྤྱན་སྔར་ཚིག་གིས་བཤགས་
རྗེས། ཉེས་པ་དེ་ཉིད་ཀྱི་ངོ་བོ་ལ་བརྟགས་ཤིང་དཔྱད་པས་དམིགས་མེད་
ནམ་མཁའ་ལྟ་བུའི་རང་བཞིན་དུ་ཤེས་པའི་ངང་ལ་མཉམ་པར་བཞག་པས་
ཉེས་ལྟུང་ཐམས་ཅད་ལས་གྲོལ་བར་འགྱུར་ཏེ། ཕྱོགས་བཅུ་རྒྱས་པའི་མདོ་
ལས། གང་ཞིག་འགྱོད་ཚངས་བྱེད་འདོད་ན། དྲང་པོར་འདུག་ལ་ཡང་དག་
ལྟོས། །ཡང་དག་ཉིད་ལ་ཡང་དག་བལྟ། །ཡང་དག་མཐོང་ན་རྣམ་པར་
གྲོལ། །དེ་ནི་འགྱོད་ཚངས་མཆོག་ཡིན་ནོ། །ཞེས་སོ། །དེ་ལྟར་དབང་པོའི་
ཁྱད་པར་གྱིས་ཕྱིར་བཅོས་གསུམ་དུ་བསྡུས་པ་འདི་ནི་ནག་པོ་པའི་དགོངས་
པ་སྟེ། ཇི་སྐད་དུ། དམན་པ་ཁ་ཅིག་ནི་དངོས་པོར་འཛིན་པའི་དབང་གིས་
འགྱོད་ཅིང་ཡིད་ལ་གཅགས་པས་གཞན་གྱི་དྲུང་དུ་ཉེས་པ་འཆགས་ཤིང་། །
ཕྱིས་སྡོམ་པས་རིམ་གྱིས་ཉེས་པ་དེ་ལས་རིང་ཞིག་ན་ལྡང་བ་ཡོད་དོ། །བར་
302



སྡོམ་གསུམ་དཔག་བསམ་སྙེ་མ།
མ་ཁ་ཅིག་ནི་རིག་སྔགས་དང་གསང་སྔགས་ཀྱི་ལྷ་བྱང་ཆུབ་སེམས་དཔའ་
ནམ་མཁའ་སྙིང་པོ་ལ་སོགས་པ་མཉེས་པར་བྱས་ཏེ་ལྷའི་རྗེས་སུ་གནང་
བ་ཐོབ་པས་ལྟུང་བ་ལས་ལྡང་ངོ། །དམ་པ་ཁ་ཅིག་ནི་གང་གིས་ལྟུང་བར་
བརྗོད་པ་དེ་ཉིད་ལ་བྱང་ཆུབ་ཀྱི་སེམས་སུ་ཤེས་པས་ཚེགས་མེད་པར་གནས་
ཏེ། ཇི་ལྟར་འཕགས་པའི་ཆོས་ཐམས་ཅད་འབྱུང་བ་མེད་པར་བསྟན་པ་
ཞེས་བྱ་བ་ཐེག་པ་ཆེན་པོའི་མདོ་ལས་གསུངས་པ། འཇམ་དཔལ། བྱང
ཆུབ་སེམས་དཔའ་གང་གིས་ལས་མེད་ཅིང་རྣམ་པར་སྨིན་པ་མེད་པར་ཤེས་
པ་དེས་ལས་ཀྱི་སྒྲིབ་པ་རྣམ་པར་དག་པ་ཐོབ་བོ། །ཞེས་གསུངས་པ་ལྟར་
རོ༑ ༈ གཉིས་པ་འཕགས་པ་ཐོགས་མེད་ཀྱི་ལུགས་ལ། གཏོང་རྒྱུ་
ངོས་བཟུང་བ་དང་། ཉེས་ལྟུང་ཕྱིར་བཅོས་ཚུལ་ལོ། དང་པོ་ནི། སྨོན་པའི་
སེམས་ནི་ནག་པོའི་ཆོས་བཞི་སྤྱད་། །སེམས་ཅན་སྙིང་ནས་བློས་བཏང་དེ་
གཏོང་འགྱུར། །རྒྱུན་མི་ཆད་སྤྱོད་ངོ་ཚ་ཁྲེལ་མེད་དང་། །དེས་མགུ་དགའ་
དང་དེ་ཉིད་ཡོན་ཏན་དུ། ། ལྟ་བ་ཀུན་དཀྲིས་ཆེན་པོས་སྡོམ་པ་འཇོམས། །
ཕམ་པ་ཞེས་བརྗོད་ཆུང་དང་འབྲིང་ལ་མིན། །ཞེས་པ་སྟེ། རྩ་བ་སེམས་ཅན་
བློས་བཏང་བ་དང་། ཡན་ལག་ནག་པོའི་ཆོས་བཞི་སྤྱད་ན་རྟེན་གཞི་སྨོན་
སེམས་གཏོང་ལ། དེ་བཏང་བས་བརྟེན་པ་འཇུག་སེམས་ཀྱང་བཏང་བར་
འགྱུར་རོ། །རྙེད་བཀུར་གྱི་ཕྱིར་བདག་བསྟོད་གཞན་སྨོད་སོགས་ཕམ་པའི་
3s



ལེགས་བཤད་རྒྱ་མཚོར་འཇུག་པའི་གྲུ་གཟིངས།
གནས་ལྟ་བུའི་ཆོས་བཞི་རྒྱུན་མི་ཆད་དུ་སྤྱོད་པ་དང༌། ངོ་ཚ་དང་ཁྲེལ་ཡོད་
ཆུང་ངུ་ཙམ་ཡང་མི་བསྐྱེད་པ་དང་། དེས་མགུ་ཞིང་དགའ་བར་བྱེད་པ་དང་།
དེ་ཉིད་ལ་ཡོན་ཏན་དུ་བལྟ་བ་སྟེ་ཡན་ལག་བཞི་ཚང་ན་ཀུན་དཀྲིས་ཆེན་པོའི་
ལྟུང་བ་སྟེ། སྡོམ་པ་འཇོམས་པར་བྱེད་པས་ན་ཕམ་པ་ཞེས་བརྗོད་པར་
བྱའོ། །ཡན་ལག་གང་རུང་ཚད་ལ་ངོ་ཚ་དང་ཁྲེལ་ཡོད་ཅུང་ཟད་སྐྱེ་ཞིང་
གཞན་གྱིས་བསྐུལ་བས་ལྡོག་ན་ཀུན་དཀྲིས་འབྲིང་དང་། ཡན་ལག་གང་
རུང་དེ་ལ་ངོ་ཚ་ཆེར་བསྐྱེད་ཅིང་གཞན་རྐྱེན་ལ་མ་ལྟོས་པར་རང་ཉིད་ཀྱིས་
དེ་ལས་མྱུར་དུ་ལྡོག་པར་བྱེད་ན་ཀུན་དཀྲིས་ཆུང་དུ་སྟེ། དེ་གཉིས་ཀྱིས་སྡོམ་
པ་གཏོང་བ་མ་ཡིན་ནོ། །འོ་ན་གཏན་ལ་དབབ་པ་བསྡུ་བར། གཏོང་བྱེད་
དེ་གཉིས་གཅིག་ཏུ་བྱས་པའི་སྟེང་དུ་བཟློག་ཟླ་སྡོམ་མིན་སྐྱེས་པ། སྡོམ་པ་
ཕུལ་བ། ཀུན་དཀྲིས་འབྲིང་ཡན་ཆད་ཀྱི་བཞི་ཚང་བ་རྣམས་བསྣན་ནས་
གཏོང་བྱེད་བཞིར་གསུངས་པ་དང་འགལ་ལོ་ཞེ་ན། མི་འགལ་ཏེ། འདིར་
བཤད་ཀྱི་གཏོང་བྱེད་གཉིས་ནི་བྱང་སའི་དགོངས་པ་ལྟར་དབང་པོ་འབྲིང་
བརྟུལ་གྱི་དབང་དུ་བྱས་པ་རགས་པའི་རྣམ་གཞག་སྟེ། ཐབས་མཁས་ཀྱི་
མདོ་ལྟར་བསླབ་བཏུས་ཀྱི་རྩ་ལྟུང་བཞི་པོ་དབང་འབྲིང་གི་རྩ་ལྟུང་ཡིན་པ་
ལྟར། དེ་དང་ཆ་འདྲ་བ་བྱང་སའི་བཞི་ཡང་དབང་འབྲིང་གི་རྩ་ལྟུང་དུ་དོན་
གྱིས་ཐོབ་པའི་ཕྱིར་རོ། །དེས་ན། བསྡུ་བར་ཟག་པ་འབྲིང་པོས་སྤྱད་པ་
34



སྡོམ་གསུམ་དཔག་བསམ་སྙེ་མ།
གཏོང་བྱེད་དུ་བཞེད་པ་ནི་དབང་རྣོན་གྱི་དབང་དུ་མཛད་པ་སྟེ། འདིས་
འཕགས་པ་ཐོགས་མེད་ཀྱི་ལུགས་ལའང་དབང་རྣོན་གྱི་སྡོམ་པ་བཞེད་པར་
མངོན་ནོ།། གཉིས་པ་ནི། ཕས་ཕམ་བྱུང་ན་སླར་བླང་འབྲིང་ནི་གསུམ། །
ཐ་མ་གཅིག་མདུན་དངོས་པོ་བརྗོད་པས་བཤགས། །མཐུན་པའི་གང་ཟག་
མེད་ན་ཡིད་ཀྱིས་བསྡམ། །རྒྱ་ཆེན་སྤྱོད་པའི་རིང་ལུགས་ཟླ་མེད་དོ། །ཞེས་
པ་སྟེ། སྨོན་སེམས་བཏང་བ་དང་། ཀུན་དཀྲིས་ཆེན་པོས་ཕམ་པའི་གནས་
ལྟ་བུའི་རྩ་ལྟུང་གིས་བཏང་བས། དེ་དག་བྱུང་ན་བཤགས་སྡོམ་དང་བསག་
སྦྱངས་ལ་ནན་ཏན་བྱས་ལ། སྡོམ་པ་སླར་བླང་བར་བྱ་ཞིང་། གྲངས་ནི་
གསུམ་ལས་ལྷག་པ་བསྐྱར་དུ་མེད་པར་བྱང་ས་ལས་བཤད་ཅེས་ཀུན་མཁྱེན་
ཆེན་པོས་གསུང་ངོ། །ཀུན་དཀྲིས་འབྲིང་གིས་སྤྱད་པའི་ཕམ་འདྲ་རྣམས་
ནི་གང་ཟག་གསུམ་ཡན་ཆད་དང་། ཀུན་དཀྲིས་ཆུང་ངུས་སྤྱད་པའི་རྩ་ལྟུང་
དང༌། དེ་ལས་གཞན་པའི་ཉེས་བྱས་ཞེ་དྲུག་ལ་ཀུན་སློང་དབང་གིས་ཉོན་
མོངས་ཅན་ཡིན་མིན་དང་ལྟུང་མེད་དུ་འགྱུར་པའང་ཡོད་པས། དེ་དག་
གང་བྱུང་གང་ཟག་གཅིག་ཡན་ཆད་ཀྱི་དྲུང་དུ་བཤགས་ཤིང་བསྡམས་པས་
དག་པར་འགྱུར་ཏེ། སྡོམ་པ་ཉི་ཤུ་པ་ལས། སྡོམ་པ་སླར་ཡང་བླང་བར་
བྱ༑ ༑ཟག་པ་འབྲིང་ནི་གསུམ་ལ་བཤགས། །གཅིག་གི་མདུན་དུ་ལྷག་མ་
རྣམས། །ཉོན་མོངས་མི་མོངས་བདག་སེམས་བཞིན། །ཞེས་སོ། །དེ་ཐམས་
35



ལེགས་བཤད་རྒྱ་མཚོར་འཇུག་པའི་གྲུ་གཟིངས།
ཅད་ལ་བཤགས་ཡུལ་མཐུན་པའི་གང་ཟག་མེད་ན་རྒྱལ་བ་སྲས་བཅས་ཡིད་
ཀྱིས་བསམ་པའི་སྤྱན་སྔར་བཤགས་ཤིང་བསྡམས་པར་བྱའོ། །དེ་ཡང་
ལམ་སྒྲོན་འགྲེལ་པར། དུམ་བུ་དང་པོར་ལེགས་པར་གསོ་བྱེད་པ། །སྐྱེས་
བུ་རབ་་ཡིན་འབྲིང་ནི་གཉིས་ལའོ། །དུམ་བུ་ཐ་མར་གསོ་བ་ཐ་མ་སྟེ། །
ཞེས་སྤྱིར་དུས་དྲུག་དང་ཁྱད་པར་དུས་རེ་རེ་ལ་ཆ་གསུམ་གསུམ་དུ་ཕྱེ་ནས།
དེ་དང་དེར་གཉེན་པོས་སླེབ་པ་གང་ཟག་རབ་འབྲིང་ཐ་གསུམ་གྱི་གསོ་ཚུལ་
ཡིན་པར་བཤད་དོ།། བདུན་པ་ཕན་ཡོན་ལ། བསོད་ནམས་རྒྱུན་ཆགས་
སུ་འབྱུང་བའི། སངས་རྒྱས་ཀྱི་སྲས་སུ་འགྱུར་པའི། བླ་ན་མེད་པའི་བྱང་
ཆུབ་ཐོབ་པའི་ཕན་ཡོན་ནོ།། དང་པོ་ནི། འདི་འདྲའི་བྱང་ཆུབ་སེམས་
ཀྱི་རྩིས་ཟིན་ན། གཉིད་སོགས་བག་མེད་གྱུར་ལའང་བསོད་ནམས་ཤུགས། །
རྒྱུན་མི་ཆད་འབྱུང་། ཞེས་པ་སྟེ། རེ་ཞིག་སྨོན་པ་སེམས་བསྐྱེད་ཀྱི་དབང་
དུ་བྱས་ན། འདིའི་འབྲས་བུ་སངས་རྒྱས་ཉིད་དུ་འགྱུར་བ་ལྟ་ཞོག་གི །
གནས་སྐབས་སུའང་འཁོར་ལོ་སྒྱུར་བ་དང་ལྷའི་དབང་པོ་སོགས་མཐོ་རིས་
ཀྱི་འབྲས་བུ་ལན་གྲངས་དུ་མར་མྱོང་ཡང་། མངོན་མཐོའི་འབྲས་བུ་འབྱིན་
པའི་ནུས་པ་ནམ་ཡང་ཟད་པར་མི་འགྱུར་ཏེ། སྤྱོད་འཇུག་ལས། དགེ་བ་
གཞན་ཀུན་ཆུ་ཤིང་བཞིན་དུ་ནི། །འབྲས་བུ་བསྐྱེད་ནས་ཟད་པར་འགྱུར་
བ་ཉིད། །བྱང་ཆུབ་སེམས་ཀྱི་ལྗོན་ཤིང་རྟག་པར་ཡང་། །འབྲས་བུ་འབྱིན་
36



སྡོམ་གསུམ་དཔག་བསམ་སྙེ་མ།
པས་མི་ཟད་འཕེལ་བར་འགྱུར། །ཞེས་སོ། འཇུག་སེམས་ཀྱི་རྩིས་ཟིན་ན་
ནི་འབྲས་བུ་མི་ཟད་པ་འབྱུང་བར་མ་ཟད། འབྲས་བུའི་རྒྱུ་བསོད་ནམས་
ཀྱང་རྒྱུན་མི་ཆད་དུ་འབྱུང་བས་སྨོན་པ་དང་ཁྱད་ཞུགས་པ་ཡིན་ཏེ། དེ་ལས།
བྱང་ཆུབ་སྨོན་པའི་སེམས་ལས་ནི། །འཁོར་ཚེ་འབྲས་བུ་ཆེ་འབྱུང་ཡང་། །
ཇི་ལྟར་འཇུག་པའི་སེམས་བཞིན་དུ། །བསོད་ནམས་རྒྱུན་ཆགས་འབྱུང་བ་
མིན། །གང་ནས་བཟུང་སྟེ་སེམས་ཅན་ཁམས། །མཐའ་ཡས་རབ་ཏུ་བསྒྲལ་
བྱའི་ཕྱིར། །མི་ལྡོག་པ་ཡི་སེམས་ཀྱིས་ནི། །སེམས་དེ་ཡང་དག་བླངས་
གྱུར་པ། །དེ་ནས་བཟུང་སྟེ་གཉིད་ལོག་གམ། །བག་མེད་གྱུར་ཀྱང་བསོད་
ནམས་ཤུགས། །རྒྱུན་མི་འཆད་པར་དུ་མ་ཞིག །ནམ་མཁའ་མཉམ་པར་
རབ་ཏུ་འབྱུང་། །ཞེས་དང༌། ཕན་པར་བསམ་པ་ཙམ་གྱིས་ཀྱང་། །སངས་
རྒྱས་མཆོད་ལས་ཁྱད་འཕགས་ན། །སེམས་ཅན་མ་ལུས་ཐམས་ཅད་ཀྱི། །
བདེ་དོན་བརྩོན་པ་སྨོས་ཅི་དགོས། །ཞེས་སོ།། གཉིས་པ་ནི། རྒྱལ་བའི་
སྲས་སུ་འགྱུར། །ཞེས་པ་སྟེ། བྱང་ཆུབ་ཀྱི་སེམས་སྐྱེས་མ་ཐག་ནས་རྒྱལ་
བ་རྣམས་ཀྱི་སྲས་ཞེས་མིང་འཕོ་ཞིང་ཕྱག་བྱ་བའི་གནས་སུ་གྱུར་པ་སྟེ། དེ་
ལས། བྱང་ཆུབ་སེམས་བསྐྱེད་གྱུར་ན་སྐད་ཅིག་གིས། །འཁོར་བའི་བཙོན་
རར་བསྡམས་པའི་ཉམ་ཐག་རྣམས། །བདེ་གཤེགས་རྣམས་ཀྱི་སྲས་ཞེས་
བརྗོད་བྱ་ཞིང་། །འཇིག་རྟེན་ལྷ་མིར་བཅས་པས་ཕྱག་བྱར་འགྱུར། །ཞེས་
བu



ལེགས་བཤད་རྒྱ་མཚོར་འཇུག་པའི་གྲུ་གཟིངས།
སོ༑ ༑གལ་ཏེ་ཉེས་པ་འགའ་ཞིག་བྱུང་ཡང་སྨོན་སེམས་མ་བཏང་ན་རིགས་
ཀྱི་སྒོ་ནས་ཉན་རང་དགྲ་བཅོམ་ཟིལ་གྱིས་གནོན་ཅིང་། བྱང་སེམས་ཀྱི་མིང་
ཡང་མི་འདོར་བ་ཡིན་ཏེ། བྱམས་པའི་རྣམ་ཐར་ལས། རིགས་ཀྱི་བུ་འདི་
ལྟ་སྟེ། དཔེར་ན་རྡོ་རྗེ་རིན་པོ་ཆེ་ནི་ཆག་ཀྱང་གསེར་གྱི་རྒྱན་ཐམས་ཅད་
ཟིལ་གྱིས་གནོན་ཅིང་། རྡོ་རྗེ་རིན་པོ་ཆེའི་མིང་ཡང་མི་འདོར་ལ། དབུལ་
བ་ཡང་རྣམ་པར་བཟློག་གོ ། དེ་བཞིན་དུ་རྣམ་པ་ཐམས་ཅད་མཁྱེན་པར་
སེམས་བསྐྱེད་པའི་རྡོ་རྗེ་རིན་པོ་ཆེ་ནན་ཏན་དངབྲལ་ཡང་ཉན་ཐོས་དང་
རང་སངས་རྒྱས་ཀྱི་ཡོན་ཏན་ཐམས་ཅད་ཟིལ་གྱིས་གནོན་ཅིང་། བྱང་ཆུབ་
སེམས་དཔའི་མིང་ཡང་མི་འདོར་ལ། འཁོར་བའི་དབུལ་བ་ཐམས་ཅད་
ཀྱང་རྣམ་པར་བཟློག་གོ །ཞེས་སོ།། གསུམ་པ་ནི། གྲངས་མེད་གསུམ་
བདུན་སོ་གསུམ་བྱང་ཆུབ་ཐོབ། །ཅེས་པ་སྟེ། བྱང་ཆུབ་སེམས་དཔའ་ལའང་
དབང་པོའི་རིམ་པས་གྲོལ་ཚུལ་གསུམ་སྟེ། རྒྱལ་པོ་ལྟ་བུའམ་འདོད་ཆེན་
པོའི་སེམས་བསྐྱེད་ཅེས་རང་གྲོལ་ནས་གཞན་སྒྲོལ་བར་འདོད་པའི་བྱང་
སེམས་དབང་རྟུལ་རྣམས་ནི། བསྐལ་པ་གྲངས་མེད་སུམ་ཅུ་རྩ་གསུམ་ཐོགས་
ཏེ༑ ཚོགས་སྦྱོར་དུ་གསུམ་དང་། ས་བཅུ་རེ་རེ་ལ་གསུམ་གསུམ་མོ། །མཉན་
པ་ལྟ་བུ་འམ་ཡེ་ཤེས་དམ་པའི་སེམས་བསྐྱེད་ཅེས་རང་དང་འགྲོ་བ་མཉམ་
དུ་ཐར་བར་འདོད་པ་བྱང་སེམས་དབང་འབྲིང་རྣམས་ནི་གྲངས་མེད་བདུན་
3g



སྡོམ་གསུམ་དཔག་བསམ་སྙེ་མ།
ཐོགས་ཏེ། ཚོགས་སྦྱོར་གཉིས་སུ་གཉིས་རེ། མཐོང་ལམ་དུ་གཅིག སྒོམ་
ལམ་དུ་གཉིས་སོ། །རྫི་བོ་ལྟ་བུའམ་དཔེ་མེད་པའི་སེམས་བསྐྱེད་ཅེས་
སེམས་ཅན་ཐམས་ཅད་བསྒྲལ་ནས་རང་ཉིད་གྲོལ་བར་འདོད་པ་བྱང་སེམས་
དབང་རྣོན་རྣམས་ནི་གྲངས་མེད་གསུམ་ཐོགས་པ་ལས། དང་པོ་ལ་
མོས་སྤྱོད་ཀྱིས་ཚོགས་སྦྱོར་གཉིས་རྫོགས་ཏེ། ཚོགས་ལམ་གསུམ་དུ་དྲན་
པ་ཉེར་བཞག་བཞི། ཡང་དག་སྤོང་བ་བཞི། རྫུ་འཕྲུལ་རྐང་པ་བཞི་རྣམས་
བསྒོམས་པས་ཚོགས་ལམ་ཆེན་པོར་གནས་སྐབས་ཀྱི་ཡོན་ཏན་མངོན་ཤེས་
ལྔ་དང་ཁྱད་པར་གྱི་འབྲས་བུ་ཆོས་རྒྱུན་གྱི་ཏིང་ངེ་འཛིན་ཐོབ། དེ་ནས་སྒོམ་
བྱུང་གཙོ་བོར་གྱུར་པ་སྦྱོར་ལམ་དུ་ངེས་འབྱེད་ཡན་ལག་བཞི་སྟེ། དྲོད་ཀྱིས་
ཀུན་ནས་ཉོན་མོངས་པ་དང་། རྩེ་མོས་རྣམ་བྱང་གི་གཟུང་རྟོག །བཟོད་
པས་གང་ཟག་རྫས་ཡོད་དང་། ཆོས་མཆོག་གིས་བཏགས་ཡོད་བཞི་སྤོང་
ཞིང་། དང་པོ་གཉིས་སུ་དབང་པོ་ལྔ་དང་། ཕྱི་མ་གཉིས་སུ་དེ་གོམས་པས་
མི་མཐུན་ཕྱོགས་ཀྱིས་མི་བརྫི་བའི་སྟོབས་ལྔ་སྒོམ་མོ། །དེ་ནས་འཕགས་
ལམ་ལ་ས་བཅུ་ལས། གྲངས་མེད་གཉིས་པས་མ་དག་ས་བདུན་དང་།
གསུམ་པས་དག་པ་ས་གསུམ་རྫོགས་པར་བྱེད། དེའང་ས་དང་པོ་མཐོང་
བའི་ལམ་དུ་ཆོས་ཉིད་ཀྱི་བདེན་པ་མངོན་སུམ་དུ་མཐོང་བས་ཀུན་བཏགས་
གློ་བུར་གྱི་སྒྲིབ་པ་ཐམས་ཅད་བཅོམ་ནས་སྐད་ཅིག་གཅིག་ལ་སངས་རྒྱས་



ལེགས་བཤད་རྒྱ་མཚོར་འཇུག་པའི་གྲུ་གཟིངས།
ཀྱི་ཞིང་བརྒྱ་བགྲོད་པ་སོགས་ཡོན་ཏན་བརྒྱ་ཕྲག་བཅུ་གཉིས་ཐོབ། དེས་
བྱང་ཆུབ་ཀྱི་ཡན་ལག་བདུན་ཉམས་སུ་ལེན་ཞིང་སྦྱིན་པའི་ཕར་ཕྱིན་ལ་ག
ཙོ་བོར་སྤྱོད། མཐོང་བའི་དོན་དེ་སྤང་བྱ་ལྷན་སྐྱེས་སློང་བའི་གཉེན་པོར་
རྒྱུན་གོམས་པར་བྱེད་པ་ས་གཉིས་པ་ནས་བཅུ་པའི་བར་གྱི་སྒོམ་ལམ་ས་
དགུར་རང་སྐལ་གྱི་སྒྲིབ་པ་ལས་གྲོལ་བའི་གློ་བུར་རྣམ་དག་གི་ཆ་རེ་ཐོབ་
པས་སྔར་མཐོང་ལམ་གྱི་ཡོན་ཏན་དེ་ཉིད་སྟོང་འགྱུར་སོགས་གོང་ནས་གོང་
དུ་འཕེལ་ཞིང་། དེ་རྣམས་སུ་སྤྱིར་འཕགས་ལམ་ཡན་ལག་བརྒྱད་སྒོམ་ལ།
བྱེ་བྲག་སོ་སོར་ཚུལ་ཁྲིམས་ནས་ཡེ་ཤེས་ཀྱི་བར་གྱི་ཕྱིན་བཅུ་ལ་གཙོ་བོར་
སྤྱོད་དོ། །དེ་ལྟར་གྲངས་མེད་གསུམ་གྱིས་སློབ་ལམ་རྫོགས་ནས་སྒྲིབ་གཉིས་
བག་ཆགས་དང་བཅས་པ་མི་སྐྱེ་བའི་ཆོས་ཅན་དུ་བྱས་པས། དེའི་གཉེན་
པོ་ལ་སློབ་མི་དགོས་པར་མི་སློབ་ལམ་དུ་ཕྱིན་ཏེ་བླ་ན་མེད་པའི་བྱང་ཆུབ་
བརྙེས་པ་ཡིན་ནོ། །དེ་ལྟར་ཡང་སེམས་ཉིད་ངལ་གསོ་ལས། དེ་ལྟར་བྱང་
ཆུབ་ཕྱོགས་ཆོས་སུམ་ཅུ་བདུན། །སློབ་པའི་ལམ་བཞིར་བསྒོམས་པའི་རྗེས་
ཐོགས་སུ། །མི་སློབ་ས་ལ་མི་གནས་མྱ་ངན་འདའ། །ཞེས་སོ། །དེ་ལ་འདིར་
དབང་རྣོན་གྱི་གྲངས་མེད་གསུམ་ཡང་སེམས་སྟོབས་ཤིན་ཏུ་ཆེ་བས་སྐད་
ཅིག་རེ་རེ་ལ་བསྐལ་པ་མང་པོའི་ཚོགས་བཟླུམས་པར་བཤད་པས་གྲངས་
ཇི་ལྟ་བ་བཞིན་དུ་གསོག་མི་དགོས་པར་མ་ཟད། མཐོང་ལམ་ཐོབ་ནས་ནི་
300



སྡོམ་གསུམ་དཔག་བསམ་སྙེ་མ།
རང་དབང་འབྱོར་བའི་ཕྱིར། ཅི་དགར་གྲོལ་བར་ནུས་ཏེ། ཡུམ་བར་མ་
ལས། ཆོས་རྣམས་ལ་ཆོས་ཀྱི་མིག་རྣམ་པར་དག་པ་ཐོབ་པའི་བྱང་ཆུབ་
སེམས་དཔའ་ཆེན་པོ་དེས་འདོད་ན་ཞག་བདུན་གྱིས་ཀྱང་བླ་ན་མེད་པའི་
བྱང་ཆུབ་ཏུ་མངོན་པར་རྫོགས་པར་འཚང་རྒྱ། །ཞེས་སོ། །དེ་དག་ཀྱང་
དཀོན་མཆོག་བརྩེགས་པ་ལས། དེ་ལ་འདོད་ཆེན་པོའི་སེམས་བསྐྱེད་པས་
ནི་གྲངས་མེད་སུམ་ཅུ་རྩ་གསུམ་གྱིས་འཁོར་བ་ལས་ཐར་པ་ཡིན་ནོ། །ཡེ་
ཤེས་དམ་པའི་སེམས་བསྐྱེད་པས་ནི་གྲངས་མེད་པ་བདུན་གྱིས་མཐར་ཕྱིན་
པ་ཡིན་ནོ། །དཔེ་མེད་པའི་སེམས་བསྐྱེད་པས་ནི་གྲངས་མེད་པ་གསུམ་
གྱིས་མངོན་པར་རྫོགས་པ་བྱང་ཆུབ་པ་ཡིན་ནོ། །དེ་ཅིའི་ཕྱིར་ཞེ་ན། །སེམས་
སྟོབས་ཆུང་ངུ་དང་། འབྲིང་དང༌། ཆེན་པོར་གྱུར་པའི་ཕྱིར་ཏེ། འདི་དག་
དཔེར་བྱ་ན། འཁོར་ལོས་སྒྱུར་བའི་རྒྱལ་པོ་དང་། གྲུའི་ཁ་ལོ་པ་དང༌། སྐྱོང་
བྱེད་ལྟ་བུའོ། །ཞེས་གསུངས་སོ། །དེ་ལྟར་བཤད་ཟིན་ནས་ལེའུ་སྐབས་
བསྡུ་བ་ནི། བྱང་ཆུབ་སེམས་དཔའི་སེམས་བསྐྱེད་ཀྱི་བསླབ་བྱ་བཤད་པའི་
རིམ་པར་ཕྱེ་པ་སྟེ་གསུམ་པའོ། །ཞེས་པ་སྟེ། བསྟན་བཅོས་འདི་ལ་ལེའུ་
ལྔ་ལས། ཐེག་ཆེན་ཕ་རོལ་ཏུ་ཕྱིན་པ་དང་ཐུན་མོང་པའི་བསྟན་པའི་ཉམས་
ལེན་བྱང་ཆུབ་སེམས་དཔའི་སེམས་བསྐྱེད་ཀྱི་བསླབ་བྱ་སྲོལ་གཉིས་ཀྱི་
རིང་ལུགས་ལྟར་བཤད་པའི་རིམ་པར་ཕྱེ་བ་སྟེ་ལེའུ་གསུམ་པའི་འགྲེལ་
31



ལེགས་བཤད་རྒྱ་མཚོར་འཇུག་པའི་གྲུ་གཟིངས།
བའོ། །འདིར་སྨྲས་པ། ཉེས་སྤྱོད་རྙོག་བྲལ་རྒྱ་མཚོ་སྦུབས་ལས་འཐོན། །
ལེགས་སྤྱོད་དགེ་བའི་ཆ་ཤས་ཡོངས་སུ་རྫོགས། །གཞན་དོན་སྤྱོད་པའི་རྒྱུ་
སྐར་འཕྲེང་བས་མཛེས། །རྒྱལ་སྲས་སྤྱོད་མཆོག་སྟོན་བྱེད་རྨད་བྱུང་གཞུང་། །
ལེགས་པར་འགྲེལ་བའི་ངག་ཚིག་ཀུནྡྲི་གཉེན། །ལྷ་དབང་ཕྱོགས་ཀྱི་ས་
འཛིན་རྩེར་འཛེགས་ནས། །ཆོས་དཀར་བདུད་རྩིའི་དཔལ་འདིས་འགྲོ་ཀུན་
གྱི། །སྲིད་ཞིའི་གདུང་སེལ་བླ་ན་མེད་གྱུར་ཅིག། །།
3བཀ



ེབས་33
༄༅། ཇོ་ན
- /j|
:
'
T
E
，
undation 1152
་ཤ་སr
-
fནང་
--
ཆW*ས4-
A
Jonang Fo
Jona
